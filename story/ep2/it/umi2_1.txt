`Mi tornarono in mente dei ricordi.`
`Ricordi di giornate in cui potevo a malapena immaginare la felicità che ora possedevo.`
`A quei tempi frequentavo le medie.`
`{n}Ero una ragazza normale, che fantasticava sull'amore nei tipici modi della mia età.`
`Ma non avrei dovuto affatto fare sogni del genere...`
`Il motivo, era perché ero un mobile.`
`{n}Un mobile è solamente uno strumento, non un essere umano.`
`Per una subumana come me, anche il solo poter avere un'educazione mi rendeva più che felice.`
`Per questo motivo, il voler scoprire l'amore era in verità fin troppo per una del mio rango...`
`La riunione della famiglia Ushiromiya era una ricorrenza che si teneva ogni ottobre,`
` ma a volte i parenti si incontravano in altre date...`
`{n}Ovviamente, non venivano allo scopo di bere del tè.`
`Quel giorno, era la famiglia di Eva a visitare la residenza familiare di Rokkenjima.`
`I tre membri della famiglia di Klaus, e i tre di quella di Eva, si erano riuniti nel salotto,`
` e chiacchieravano amichevolmente, informandosi sulle ultime novità.`
`Genji doveva aver comunicato a Kinzo dell'arrivo di Eva e della sua famiglia, ma non era ancora sceso dal piano di sopra...`
`Probabilmente era immerso nelle sue ‘ricerche’, e non aveva intenzione di interromperle.`
`Era un evento che si ripeteva spesso, perciò aspettarono pazientemente l'arrivo del loro volubile padre.`
`"Oh.`
` Che ragazzo in gamba.`
` Studia con diligenza sotto l'ala di tuo padre, e lavora sodo per poterlo assistere quanto prima."`
`"Grazie mille.`
` Ultimamente ho potuto ricavare degli insegnamenti davvero preziosi da svariati veterani pieni di esperienza, che mio padre mi ha presentato.`
` Tutte cose che non avrei mai potuto imparare a scuola."`
`"Ciò che si apprende a scuola non sono la lingua e la matematica.`
` Ma l'attitudine e l'approccio per poter imparare i concetti.`
` Una volta che avrai consolidato le basi, partirà un apprendimento che durerà per tutta la vita."`
`"Chi non lo vuole capire è un cocciuto che non imparerà mai nulla nella vita.`
` Avranno pure preso il massimo in giapponese e algebra, ma per le aziende saranno solo un peso!"`
`"Mmh, hai perfettamente ragione.`
` Hideyoshi-san, come al solito, i tuoi principi educativi sono davvero encomiabili."`
`"George è ancora un giovinastro!`
` Deve sempre tenere a mente ciò, e perseverare negli studi."`
`"Smettila, caro.`
` George dà {i:sempre} il massimo.`
` Giusto?"`
`"Proprio un ragazzo d'oro.`
` Vorrei che la nostra Jessica seguisse le sue orme..."`
`"...Uffa.`
` Ce l'hai {i:ancora} con me per quel voto nella verifica?`
` Ho detto che studierò per i test a modo mio.`
` Non avevi detto nulla finché non ci siamo seduti, però!`
` Che rottura."`
`Quando si lodava George per la sua diligenza, il più delle volte la conversazione si spostava poi su Jessica, che odiava studiare.`
`Sapendo che sarebbero arrivati a parlarne, fece un'espressione visibilmente infastidita.`
`"Come dobbiamo fare...`
` Oltre allo studiare, Jessica dovrebbe anche acquisire un lessico un po' più femminile, dico bene?`
` Questi modi sono disdicevoli per la mia unica figlia che porta lo stemma della famiglia Ushiromiya."`
`"Suvvia, hanno il loro fascino, non credete?`
` I tempi cambiano.`
` È finita da un pezzo l'epoca in cui dovevamo fingerci caste per ricevere il supporto economico degli uomini."`
`"Giusto, giusto!`
` Sapevo che avresti capito, zia Eva!`
` Eheheheh!"`
`"...Aah...`
` Oggi il mio mal di testa è veramente persistente."`
`"Stai bene?`
` Non sembri avere una bella cera, zia Natsuhi."`
`"Sto bene, grazie...`
` Ma il tempo è davvero volato.`
` Sembrava ieri quando correvi in spiaggia con solo dei pantaloncini addosso e poi rientravi bagnato fradicio."`
`"Anche Jessica-chan era così, no?`
` E ora è una signorina che si preoccupa persino su come truccarsi.`
` Oggi ti sei focalizzata con le sopracciglia, stai benissimo."`
`"Grazie mille.`
` Non se n'era accorto nessuno, perciò mi ero un po' demoralizzata."`
`Non appena i risultati degli ‘studi’ di Jessica furono finalmente notati, sul suo volto si dipinse un enorme sorriso.`
`Eva le sorrise nello stesso modo...`
`{n}Dopodiché, lo rivolse verso Natsuhi.`
`"Andiamo, Natsuhi-san!`
` Devi stare attenta ai piccoli cambiamenti di tua figlia.`
` Povera Jessica-chan.`
` Immagino volessi che fosse tua madre a notarlo per prima, giusto?"`
`"Tutto a posto, tutto a posto.`
` Quella lì non nota mai nulla."`
`"Jessica.`
` Non puoi permetterti di chiamare tua madre ‘quella lì’.`
` Chiedile scusa."`
`"...Più tardi faremo un bel discorsetto sul tuo linguaggio."`
`"Tsk...`
` Se non volete vostra figlia fra i piedi, basta dirlo.`
` Mi tolgo dalle scatole.`
` L'aria qui si è fatta pesante."`
`"Jessica...!"`
`Jessica era ancora in un'età nella quale sostenere esami era fonte di nervosismo.`
`{n}Recentemente si era scontrata spesso con sua madre, la quale teneva molto alla sua educazione.`
`"Scusatemi...`
` Kyah?!"`
`Shannon, che stava spingendo un portavivande con sopra del tè, si imbattè in Jessica, che stava uscendo dal salotto di pessimo umore.`
`"Ah, Shannon. Non c'è bisogno della mia porzione di tè.`
` Vado a perdere tempo con una camminata in giardino."`
`"...S-Signorina..."`
`"Shannon, il tè si sta facendo freddo.`
` Sbrigati a servirlo."`
`"L-Le mie scuse..."`
`Shannon non aveva fatto nulla di sbagliato,`
` ma poiché Natsuhi sentiva che fosse avvenuta una scena indecorosa, si scagliò con veemenza nei suoi confronti...`
`Era uno scenario frequente nella famiglia Ushiromiya.`
`{n}Tuttavia, Shannon pareva non essere abbastanza risoluta da accettare quella situazione.`
`Preparò il tè nero con fare remissivo, facendosi piccola piccola.`
`Quando era intimidita, aveva la spiacevole abitudine di commettere ancora più errori.`
`Di fronte a quella vista penosa, l'atmosfera pacifica presente fino a poco prima si dissipò.`
`Non era stata davvero colpa sua, ma Shannon pensò di esserne la causa, e sentì il suo petto stringersi.`
`Le sue dita tremanti fecero tintinnare le posate, e nessun galateo avrebbe potuto definirlo un gesto aggraziato.`
`Quanto più sembrava pietosa, tanto più grande si faceva il silenzio,`
` fattore che portava Natsuhi a mostrare segni di irritazione, che la intimorivano ulteriormente...`
`Era come se il fragile collo di Shannon venisse strozzato e soffocato dal dio della morte, il quale aveva preso la forma della sua agitazione.`
`In quel momento, George disse qualcosa con aria divertita, per far svanire l'atmosfera opprimente della stanza.`
`"Che buon odore.`
` Che tipo di tè nero è?"`
`"Ecco...`
` è un..."`
`"No, non dirlo.`
` Provo ad indovinare.`
` Ha un'aroma caratteristico, per cui forse lo conosco...`
` È per caso un Earl Grey?"`
`"C-Credo di sì..."`
`"Ahahahahah.`
` Probabilmente sarà un Earl Grey.`
` Quando tornerai in cucina, fammi il piacere di guardare la confezione."`
`"Oh.`
` George-kun, per caso sei un esperto di tè nero?"`
`"Uno dei direttori che mi ha fornito il suo supporto è molto informato a riguardo.`
` Ascoltando le sue spiegazioni, sono riuscito a carpire qualche piccola nozione."`
`"Oh, già, il presidente della Okonogi Foods.`
` L'essere ferrato in ambiti del genere è la sua specialità!"`
`"Spesso i nomi dei tipi di tè nero fanno riferimento all'area in cui vengono prodotti, giusto?`
` Quindi questo tè sarebbe coltivato in un luogo di nome Earl Grey?"`
`"Si dice che in passato c'era un conte inglese che di cognome faceva Grey, e che il tè fu chiamato così in suo onore."`
`"Questo profumo particolare non proviene dalle foglie di tè, ma da un frutto strettamente imparentato col mandarino, chiamato bergamotto."`
`"Veramente?`
` Proprio non lo sapevo.`
` Ora che ne sono consapevole, il tè nero avrà un sapore ancor più gradevole."`
`"È così anche con l'alcol e il fumo.`
` Le persone si legano molto ad articoli di lusso.`
` Conoscenze di questo tipo intensificano il loro sapore."`
`"Vale lo stesso per le avvertenze nei medicinali.`
` Natsuhi-san, la prossima volta prova a leggere il foglietto illustrativo delle medicine che usi spesso per il tuo mal di testa.`
` Uhuhuhuhuhuhuhuh."`
`"Ahahahah!`
` È un'ottima idea.`
` Stanotte fai un tentativo."`
`"...Sì, cì proverò."`
`"Shannon-chan, potresti aprire la teiera?`
` Insieme alle foglie di tè dovresti notare un bergamotto essiccato."`
`"Ah... sì.`
` C'è qualcosa nella teiera.`
` Nella miscela c'è una specie di buccia d'arancia essiccata."`
`"Già.`
` Probabilmente è un bergamotto.`
` L'ingrediente principale per l'aroma dell'Earl Grey.`
` Per via dell'odore intenso, si può avere l'impressione che abbia un sapore forte, ma ha un gusto soffuso e facile da bere."`
`"L'ideale sarebbe aggiungerci del latte, in modo da attenuare la fragranza.`
`{n}Se dopo avercelo versato a tutti ne dovesse rimanere un po' nella teiera, dovresti davvero provare a berlo col latte."`
`"Ah... sì...`
` molte grazie..."`
`George le rivolse un rapido occhiolino.`
`Shannon capì finalmente che George le aveva fatto un favore per calmare l'atmosfera nella stanza.`
` E l'aveva fatto anche per lei, che si era intimorita.`
`La famiglia Ushiromiya non viziava i propri domestici.`
`{n}Ogni dimostrazione di incapacità sarebbe stata severamente punita.`
`Perciò era raro ricevere un aiuto provvidenziale come quello.`
`Grazie alla premura mostrata da George, Shannon in qualche modo riuscì a ricomporsi, e finì di servire il tè con successo.`
`Se riusciva a mantenere la calma, poteva svolgere qualsiasi compito con eleganza e senza commettere sbagli.`
`Una volta che il tè nero fu posto sul tavolo, diffondendo nell'aria un aroma ricercato,`
` l'atmosfera tornò esattamente com'era prima, e gli animi si appacificarono, come se tutto ciò fosse una lode alle conoscenze di George.`
`Shannon avrebbe voluto ringraziarlo per averla salvata, ma non sembrava esserci modo di poterglielo dire.`
`Motivo per cui perlomeno lo ringraziò interiormente, pregando il cielo che a George potessero arrivare tali parole, e spingendo il portavivande, lasciò la stanza.`
`"In passato, il cugino George mi ha sempre tirato fuori da situazioni del genere.`
` Lo faceva cambiando rapidamente argomento."`
`Shannon e Jessica si trovavano nel roseto.`
`Avendo litigato con sua madre, e non potendo ritornare nel salotto come se non fosse successo nulla, Jessica stava ammazzando il tempo in quel modo.`
`"...Ripensandoci, ho la sensazione che non sia la prima volta che mi abbia aiutato in quel modo."`
`Ogni volta che faceva un errore di distrazione, George si trovava lì.`
`{n}Sembrava come se rasserenasse l'atmosfera con naturalezza ogni volta, riuscendo a calmarla...`
`Forse non era qualcosa di diretto come raccogliere una forchetta caduta nello stesso momento.`
`Ma quello era il suo modo premuroso di preoccuparsi.`
`{n}Anche i domestici hanno un orgoglio.`
` Vogliono rimediare ai propri errori con le loro forze...`
`Se un ospite li avesse aiutati, sarebbero stati screditati.`
`"In situazioni del genere è davvero bravo a leggere tra le righe.`
` Beh, forse è proprio il modo di fare di mio cugino.`
` Sai, ha un lato di sé molto pomposo.`
` Ahahahahahah."`
`"Q-Questo non è vero...`
` Credo che sia una persona davvero stupenda."`
`"Mmmmh...?!`
` Shannon, per caso ti sei innamorata del cugino George?"`
`Jessica capì subito il perché, dato che, stranamente, Shannon l'aveva interrotta con un tono di voce leggermente alto.`
`"No... non credo che le cose stiano così..."`
`"A pensarci bene, da George non ho quasi mai sentito argomenti amorosi.`
` Eh?`
` Sbaglio o in passato aveva detto che le ragazze che danno importanza alla famiglia fossero il suo tipo?`
` È perfetto, Shannon, sei tu spiccicata!"`
`"S-S-Sarei io...?!`
` Come potrei...`
` Io, ecco...`
` non avrei i requisiti, e..."`
`"Certo che li hai!`
` Vi conoscete da un sacco di tempo, e siete praticamente amici d'infanzia.`
` Lo sapevi che quando ci si rende conto di provare dei sentimenti in un rapporto nato spontaneamente, dove non si considera l'altra parte in quanto maschio o femmina, tutto procederà a gonfie vele?`
` Proprio così!"`
`Jessica adorava le riviste per adolescenti con storie simili, e si entusiasmava sempre nel parlarne al telefono con le amiche.`
`Per cui era parecchio recettiva a questioni d'amore del genere.`
`Pertanto, non era la prima volta che Shannon sentisse parlare di questi argomenti.`
`Ma era sicuramente la prima volta che pensava a George come un membro del sesso opposto.`
`Lei era un mobile, e George era un ospite d'onore appartenente alla famiglia Ushiromiya...`
`{n}Era arrivata a pensare che non le era concesso nemmeno di immaginare un legame più intimo di quello che lei già aveva.`
`Perciò, non ne aveva mai considerato la possibilità.`
`Non essendo problemi suoi, Jessica la punzecchiò a riguardo, con fare chiaramente scherzoso.`
`{n}Tutto quello che Shannon poteva fare, era assicurarsi che non si notassero le sue guance rosse.`
`Per tale ragione, se George fosse comparso in un momento del genere, Shannon non sarebbe riuscita a rimanere composta.`
`Dall'entrata della villa, le due ragazze videro comparire George.`
`{n}Anche lui sembrava averle notate.`
`{n}Si diresse verso di loro, agitando la mano per salutarle.`
`Shannon doveva sbrigarsi a riacquistare il suo tipico decoro, prima che George le raggiungesse...`
`"Nostro nonno è finalmente sceso giù.`
` Mi hanno fatto uscire, dato che stanno parlando di questioni tra adulti."`
`"Ahahah, hai fatto bene a filartela.`
` Meglio essere baciati dall'angelo della morte che vedere la faccia di nostro nonno."`
`"Non parlare in questo modo.`
` Tuttavia, credo che sia nostro nonno a ritenere noi degli angeli della morte.`
` In fondo, siamo venuti per discutere di soldi che vogliamo prendere in prestito, per ragioni d'affari."`
`Già, quella non era la riunione di famiglia annuale tenuta solitamente ad ottobre.`
`La famiglia di Eva era venuta a far visita per richiedere un prestito di natura impresaria al ramo principale.`
`Kinzo possedeva un enorme patrimonio, che concedeva in prestito ai suoi figli.`
`Naturalmente, non era denaro prestato perché vivevano di stenti...`
`{n}Come avrebbero espanso le loro attività mediante l'impiego delle vaste somme prese in prestito?`
`Quale tasso di interesse applicare, e quanto tempo bisognava concedere per il saldo del debito?`
`Non era un prestito per persone indigenti.`
`{n}Erano soldi concessi a individui posti sull'offensiva.`
`Era Kinzo a giudicare se valesse la pena o meno di prestare la sua fortuna, con un rigido metro di giudizio, dopodiché ne monitorava la gestione con altrettanta severità.`
`Per queste ragioni, a Rokkenjima si poteva occasionalmente assistere ai parenti venuti a far visita, i quali spiegavano a Kinzo la conduzione dei loro affari.`
`Per i genitori, questi incontri potevano rivelarsi fonte di nervosismo, per via delle grandi quantità di denaro spostate.`
`Ma per Jessica, che viveva in un'isola sperduta dal nome di Rokkenjima, era un'opportunità irrinunciabile di rivedere i suoi cugini.`
`Perciò, poter chiacchierare in quel modo con un ospite occasionale come George,`
` le fece immediatamente passare il suo cattivo umore, causato dal litigio di poco prima con sua madre.`
`"Anche i miei sono degli spilorci.`
` Abbiamo tutto quel denaro che ci avanza, quindi perché non essere più generosi coi prestiti?`
` Ad ogni modo, papà e il nonno faranno una scenata, e chi li smuoverà più."`
`"È normale essere accorti quando si presta del denaro.`
` Ovviamente, con la porzione che mio padre prenderà in prestito, lui espanderà i suoi affari, ed è venuto con un progetto che quasi ne garantirà la restituzione.`
` Il resto dipenderà dalla presentazione..."`
`"Avrei davvero voluto guardare da un angolino per imparare qualcosa.`
`{n}Mia madre mi ha fatto uscire via.`
` Mi sento un po' deluso."`
`"...Pare che il padrone rimproveri il signor Klaus e la signora Eva esattamente come se fossero ancora dei bambini.`
` Sono certa che non voleva che suo figlio la vedesse in quello stato."`
`Chinando la testa, Shannon ripensò a scene che, per chi lavorava alla villa, erano frequenti.`
`Persino Klaus, che con i suoi fratelli assumeva un atteggiamento altezzoso, era ancora trattato come un bambino da Kinzo, quando si trovava di fronte a lui...`
`Shannon stessa aveva visto per diverse volte Kinzo dare schiaffi a Klaus, e costringerlo a sedersi nella {c:86EF9C:maniera tradizionale}...`
`Subire questo trattamento alla loro età doveva essere una grande umiliazione.`
`Per un servitore della famiglia Ushiromiya, era un dovere molto importante accertarsi di non essere presenti a scene di quel tipo...`
`Tuttavia, ciò voleva dire che, quando Shannon si trovava lì, stava commettendo un errore.`
`"Sì, suppongo...`
` Immagino che uno dei compiti di un figlio sia comprendere ciò e togliersi di torno...`
` Uff!`
` Ad ogni modo, anche quest'anno i fiori di questo giardino sono davvero stupendi."`
`Disse George mentre si stava stiracchiando per bene...`
`E così facendo, passò con totale nonchalance da un discorso che si era fatto un po' triste ad un altro...`
`Stavolta se ne accorse anche Shannon...`
`Quel ragazzo di nome George percepiva con prontezza l'atmosfera di una situazione, e si premurava ogni volta di cambiare un argomento con uno più appropriato.`
`Lo faceva con una tale spontaneità, che Shannon non ci aveva mai fatto caso prima di allora.`
`Quel giorno, Shannon era rimasta molto impressionata dal modo di comportarsi di George.`
`Quasi tutti i ragazzi dell'età di Shannon che lei conosceva, erano compagni di classe del periodo in cui andava a scuola.`
`Ma erano tutti immaturi... e nessuno di loro possedeva la compostezza di George.`
`Fino a poco prima doveva essere soltanto un ospite come tanti...`
` ma ora, Shannon non riusciva più a vederlo unicamente in tale veste.`
`Ma nel suo lavoro di domestica, questi erano pensieri futili.`
`{n}Shannon scosse livemente il capo, e cercò di scacciarli via.`
`"Mmh?`
` Che hai?"`
`"Ah, no, non è niente...!"`
`"Ehm, magari preparo del tè?`
` Ecco... preparerò un altro po' di quell'Earl Grey."`
`"Ahahah, dunque ti sei ricordata il nome di quel tè nero.`
` Mi fa piacere."`
`"E-Ecco..."`
`"Mmh?"`
`"...Ehm... la ringrazio per essersi preoccupato per me, prima..."`
`Shannon riuscì finalmente ad esprimere a parole la sua gratitudine.`
`Se fossero stata appuntate su un foglietto, non sarebbe venuta fuori una frase molto lunga...`
` ma per pronunciarle, a Shannon servì un po' di coraggio.`
`George però fece il finto tonto.`
`"In che senso?`
` Non ricordo di aver fatto nulla per cui venire ringraziato.`
` Eheh."`
`Sembrava essere il suo modo da gentiluomo per dire che non l'aveva aiutata per voler essere ringraziato.`
`A quanto pareva, Jessica si era grossomodo aspettata la risposta di George,`
` e scoppiò a ridere di getto.`
`"Vediii?`
` È o non è uno spaccone quando fa così?"`
`"N‐No...`
` Non è così..."`
`Jessica prese in giro Shannon, che rimase in silenzio per l'imbarazzo.`
`{n}George non aveva capito il contesto, ma si aggiunse comunque al coro, ridendo nello stesso modo.`
`I tre passeggiarono pigramente intorno al giardino, parlando delle loro ultime novità.`
`Essendo il cugino più grande, George parlò delle sue esperienze di vita.`
`{n}Jessica conversò sugli ultimi avvenimenti di Rokkenjima.`
`{n}E infine, Shannon raccontò delle sue recenti mansioni.`
`Continuarono a discutere di questi argomenti banali.`
`Anche se Shannon trovava le storie dei due decisamente interessanti,`
` non catturavano particolarmente la sua attenzione.`
`Lei non era che una domestica, e non aveva alcuna intenzione di intromettersi nelle vite dei suoi padroni.`
`Voleva soltanto che loro due passassero dei bei momenti nel conversare con lei,`
` facendo finta di ascoltare con molta attenzione, e annuendo ai momenti giusti.`
`Ma per qualche ragione, oggi riteneva che i discorsi di George fossero molto avvincenti.`
`Percepiva nelle sue parole una velata aura di delicatezza, anche se erano su cose che lei normalmente avrebbe ignorato.`
`Per qualche ragione, voleva sapere più cose possibili su George, non importava quanto fossero insignificanti.`
`È per questo motivo... che lo fissò senza staccargli gli occhi di dosso.`
`Pensò che in termini di aspetto fisico, George Ushiromiya...`
` era probabilmente nella media, e non spiccava particolarmente.`
`Ma era volenteroso, serio... ed era una persona dal gran riguardo, che comprendeva gli stati d'animo delle persone e che sapeva mostrare apprensione.`
`Ma lei non si era mai accorta di ciò finora.`
`{n}Non si erano incontrati molte volte, ma lo conosceva di vista da tanti anni.`
`Eppure, fino ad allora non aveva mai notato tali caratteristiche...`
`{n}Per cui Shannon arrossì, imbarazzata per non essersene accorta prima.`
`Pensando che Shannon fosse concentrata nell'ascoltare le sue storie, George continuò i suoi aneddoti con vivace loquacità...`
`Ma Jessica non si lasciò sfuggire quel piccolo cambiamento di Shannon.`
`Quindi decise di passare all'argomento che Shannon avrebbe sicuramente voluto sentire più fra tutti.`
`"...Oh, ora che ci penso!`
` Ti sei trovato una ragazza, cugino George?"`
`"P-Perché così dal nulla...?"`
`Normalmente, la reazione di George sarebbe stata una risposta più che sufficiente.`
`Ma per qualche ragione, in quel momento Shannon non sarebbe stata in grado di capirlo, a meno che lui non lo avesse detto in maniera chiara.`
`"E-Ecco...`
` Il signorino George è un bravo ragazzo...`
` Sicuramente...`
` ehm... lei sarà molto popolare con le ragazze..."`
`"Beh, ehm... ahahahahahahahahahah."`
`"E piantala, Shannon~.`
` Non è un po' perfido metterlo con le spalle al muro in questo modo?`
` Eheheh!"`
`"I-Io non cercavo di essere perfida..."`
`"Grazie per avere quest'impressione lusinghiera su di me, anche se sbagliata.`
` Sfortunatamente, non ho ancora avuto una relazione con nessuna ragazza in particolare.`
` Come puoi vedere, in termini di aspetto fisico sono sotto la media.`
`{n}E non so come conversare in maniera sagace per far divertire le ragazze."`
`"I-Io non penso che sia vero...`
` E poi, credo che il fascino di un uomo sia determinato da qualcosa che non si può misurare in termini di apparenze.`
`{n}P-Per questo motivo, ehm...`
` io credo che lei, signorino George, possa essere definito, ecco... come un uomo molto affascinante..."`
`Shannon era insolitamente loquace.`
`{n}Considerando quanto di solito lei parlava, era davvero prolissa.`
`A George non dispiaceva sentire il proprio charme enfatizzato in tal modo, ma rimase lievemente sorpreso da quegli elogi arrivati all'improvviso.`
`Convinta che la sua supposizione fosse corretta, Jessica sembrava cercare di trattenere delle risate.`
`"Grazie, Shannon-chan.`
` Spero di poter presto incontrare una ragazza dalla mentalità aperta che riconoscerà il mio fascino."`
`"Si, sono sicura che la incontrerà...`
` Sono sicura che ve ne sarà almeno una...`
`{n}no, m-molte ragazze che riconosceranno il suo vero fascino."`
`Forse, in realtà voleva dire che una di esse era accanto a lui...`
`Shannon evitò tale dichiarazione, difendendo l'ultimo baluardo del suo ruolo di servitrice.`
`"...D-Davvero...?`
` Così mi imbarazzo..."`
`Forse non aveva mai ricevuto complimenti così lusinghieri da una ragazza.`
`{n}Anche George si fece rosso in volto, tanto quanto Shannon.`
`Guardando quei due, Jessica ridacchiò un po' sadicamente.`
`"Sono certa che anche tu alla fine troverai una compagna meravigliosa, cugino George.`
` Ma per come stai messo ora, non credo che saresti capace di farle da accompagnatore, vero?`
` Sembri un ragazzo scrupoloso, ma pare che in {i:questa} materia tu abbia delle grosse lacune."`
`"...M-Mea culpa.`
` Inizierò a studiarla man mano."`
`"Come pensi di farlo da solo?`
` Guarderai film romantici?`
` O imparerai da zio Hideyoshi?`
` Eheheheh!"`
`"Tsk...`
` Mi sembri fin troppo sicura di te.`
` Gli uomini non riescono a tenere testa alle donne in queste cose."`
`Di solito, quando George era insieme a Jessica, i loro genitori dicevano spesso frasi come ‘George è molto laborioso’ e ‘Jessica è pigra e maleducata’.`
`Perciò, quello strano capovolgimento di ruoli doveva essere tremendamente divertente per Jessica.`
`Anche George lo comprese, per cui si rassegnò ad essere lui per stavolta quello preso di mira.`
`"Allora cugino, se a te sta bene, perché non fai un po' di pratica con Shannon?`
` Dovrai portare Shannon ad un appuntamento per un giorno intero, senza farla annoiare!`
` Che te ne pare?!"`
`"U-U-Un'idea del genere è...!`
` S-Signorina...!"`
`Nel sentire la proposta sfacciata di Jessica, la faccia di Shannon diventò di un rosso accesso, e dalla sua testa fuoriuscì un cerchietto di fumo con un sonoro ‘poof!’.`
`"È-È una proposta molto allettante, ma... mi dispiacerebbe per Shannon-chan.`
` Sprecherei solamente il suo prezioso giorno libero.`
` Sarebbe come intromettermi in un momento speciale, che dovrebbe passare assieme ad una persona che occupa per davvero un posto nel suo cuore.`
` Non potrei compiere qualcosa di così sgarbato."`
`"A-A-Anch'io, ecco...`
` non ho un fidanzato o una persona del genere, perciò, ehm...`
` preoccuparsi per me in questo modo, beh, n-non è necessario...!"`
`Tutto il sangue di Shannon le andò alla testa, e neanche lei sembrava capire quello che stava blaterando.`
`Jessica, che sapeva come Shannon si comportava normalmente, sembrava trovarlo uno spettacolo davvero comico.`
`Rideva così forsennatamente da non riuscire più a nasconderlo.`
`"...D-Davvero...?`
` Non riesco a credere che una ragazza carina come Shannon possa essere single..."`
`"I-I-Io...`
` sono una domestica, quindi, ehm...`
` non ho una relazione con nessun ragazzo e, ecco..."`
`"Ciò significa che, se anche Shannon in futuro vorrà acchiapparsi un bel ragazzo,`
` avrà bisogno di fare pratica nelle relazioni, giusto?`
` Dunque le vostre motivazioni coincidono.`
` Bene bene, capitate a fagiolo, eheheh!"`
`Jessica li incoraggiò impulsivamente.`
`{n}Ora non solo Shannon, ma anche George era rosso in faccia, e teneva lo sguardo basso.`
`"George, è da un po' che ti sto chiamando.`
` Non mi hai sentito?"`
Dato che Eva apparve nel bel mezzo di una situazione imbarazzante senza preavviso, entrambi si agitarono ancora di più.`
` Vedendoli, Jessica rise di gran gusto.`
`"Ah, m-m-mamma...!`
` Scusami, mi ero immerso nella conversazione.`
`{n}Non ci avevo fatto caso...!"`
`"Signora Eva... le porgo le mie sincere scuse..."`
`"Sembra che voi ragazzi siate parecchio concitati.`
` Siete proprio in quell'età.`
`{n}So bene che potreste parlare di questi argomenti all'infinito.`
` Uhuhuh."`
`"Suvvia, zia Eva, non sei forse ancora giovaneee?`
` Per favore, raccontaci di come tu e zio Hideyoshi avete iniziato a frequentarvi!"`
`"Oh cielo, non posso mica dirvelo.`
` Uhuhuh.`
` Siete tutti troppo piccoli.`
` Uhuhuh."`
`"Q-Quindi, cosa c'è, mamma?`
` Mi hai chiamato per qualcosa?"`
`"Tuo padre e gli altri hanno finito di parlare.`
` Vieni, dobbiamo discutere di te col nonno."`
`"Su di me?`
` Per cosa?"`
`"Dello stesso discorso che stavate facendo adesso.`
` Su, sai cosa intendo."`
`"O-Ooh, quello.`
` Non credo sia qualcosa di cui discuterne col nonno..."`
`"Di che parlate?`
` Aspetta, cugino George, non ti sposerai mica con qualcuna?!"`
`"C-Congratulazioni...!"`
`"No, no...!`
` Non vi ho detto poco fa che non ho nessuna ragazza in particolare?"`
`"Sai che non è qualcosa di cui vantarsi, vero...?`
` Santo cielo."`
`Commentò Eva, mentre forzava il suo sorriso in maniera un po' esasperata.`
`"...Oh... ho capito!`
` Cugino George, è per caso un incontro combinato?"`
`"Un incontro combinato... ha detto?"`
`"...Nngh... beh, sì...`
` Ahahahah..."`
`Sicuramente, nell'ottica maschile di George, si doveva cercare una compagna e portarla a casa senza aiuti esterni.`
`Pertanto, conoscerla di persona in un incontro combinato organizzato dai genitori lo faceva sentire un po' patetico.`
`"Un incontro del genere non andrebbe fatto quando si è più grandi...?!`
` Io ancora non mi sento di essere diventato adulto..."`
`"Di certo non intendiamo affrettare nessun fidanzamento o matrimonio rapido, intesi?`
` Approfondisci la tua amicizia con lei, e dopo che vi sistemerete con gli anni, non ci saranno problemi ad inserirla ufficialmente nel registro della famiglia."`
`Dall'atteggiamento insistente di Eva, e da quello vago di George, si potevano scorgere delle macchinazioni dietro tale incontro combinato.`
`Non si sapeva chi fosse l'altra persona, ma era di sicuro qualcuna di importante per la famiglia di Eva, dal punto di vista affaristico.`
`Il voler legare le due famiglie per mezzo di un fidanzamento, in mancanza della registrazione ufficiale di un matrimonio, dava una certa impressione che ciò fosse una mossa calcolata.`
`"Vedi, un matrimonio non è qualcosa che si dovrebbe fare dopo essersi innamorati di qualcuno.`
` È in seguito che bisogna adeguarsi, no?`
` Se ti sposi basandoti esclusivamente sulle tue emozioni, finirai sempre per pentirtene.`
`{n}Non c'è nulla di sbagliato nello scegliere una persona di solida estrazione sociale come tua compagna per la vita, e nello sviluppare successivamente sentimenti d'amore."`
`"Zia Eva, non è un po' brutto pensare questo di zio Hideyoshi?`
` Eheheh!"`
`"Io amo molto quell'uomo.`
` Voglio stare con lui per sempre, e voglio vivere la mia vita al suo fianco."`
`"...Signora Eva, è una cosa meravigliosa.`
` Davvero encomiabile..."`
`"Ti ringrazio.`
` Ma abbiamo iniziato a provare questi sentimenti mentre eravamo marito e moglie, capite?`
` E io credo che in futuro saremo molto, molto più vicini di quanto lo siamo adesso.`
` Penso sia un bel modo di essere marito e moglie."`
`"Però, non credo che questo significhi che sia giusto sposare qualcuno che non si ama."`
`"Ma {i:ciò} non significa che sia giusto sposare una persona solo perché la si ama.`
`{n}Il matrimonio è un attimo.`
` Ma la vita di coppia è molto, molto lunga."`
`"Per questo bisogna cercare un compagno con prudenza, senza fare affidamento a emozioni passeggere.`
` Non credi che io e tuo padre ne sappiamo di più rispetto a te, che non hai avuto tante esperienze di vita?"`
`"..S-Sarà anche così, ma..."`
`"Tu sei il mio unico figlio, e il mio orgoglio.`
` Sei cresciuto in maniera splendida, e ci renderai sempre fieri...`
` E con Battler-kun omesso dal registro di famiglia, sei l'unico dei nipoti maschi che possiede il sangue di mio padre.`
` Dobbiamo scegliere con cura una compagna degna di te."`
`Chiunque era legato alla famiglia Ushiromiya sapeva che Eva volesse un bene dell'anima a George.`
`Ma questo non significava che l'avesse viziato.`
`{n}La sua disciplina è sempre stata severa, e George era cresciuto come un uomo meraviglioso, che non avrebbe tradito le sue aspettative...`
` Per questo gli voleva un bene dell'anima.`
`"Ti garantisco che la tua ragazza non sarà scelta in base ai ricavi o alle perdite dei tuoi genitori...`
` Tua mamma ti farà incontrare una donna del tuo livello, una decisamente splendida.`
` Forse ora è l'immaturità giovanile che hai in te a farti respingere tutto questo..."`
`"Ma ascolta quello che ti dice tua mamma, solo per stavolta.`
` C'è mai stata una volta in cui non ho pensato al tuo bene?"`
`"...No... ma..."`
`"Per adesso mi basta questo...`
` Su, andiamo.`
` Stiamo facendo aspettare nostro padre.`
` Vai subito alla villa."`
`"Beh, chiedo scusa a tutte e due.`
` Ci vediamo dopo."`
`George fece un inchino ad entrambe... e dopo essersi inchinato nuovamente verso Shannon, corse verso la villa.`
`"Bene, anche la zia se ne andrà.`
` Jessica-chan, Shannon-chan, scusatemi per aver interrotto la vostra piacevole conversazione."`
`"N-No, no.`
` Non preoccuparti, davvero.`
` Dai, Shannon.`
` Andiamocene."`
`"S-Sì...!"`
`"È tutto a posto.`
` Sono certa che incontrerai anche tu qualcuno di meraviglioso, Jessica-chan, prima che te lo aspetti.`
` Una persona meravigliosa, degna della mia Jessica."`
`"Per qualcuno al mio livello, ahahah, intendi un ragazzo con voti pessimi?`
`{n}La cosa mi fa un po' incavolare, ahahah!"`
`"E ovviamente, anche tu, Shannon-chan.`
` Sono sicura che spunterà fuori un uomo meraviglioso e adatto a te."`
`"S-Sì!`
` Molte grazie..."`
`Come Eva ridacchiò sorridendo, si avvicinò all'orecchio di Shannon con la mano che le copriva la bocca, come se volesse rivelarle un segreto.`
`"...Eh?"`
`"Sono sicura che troverai una persona perfetta per una squallida domestica come te...`
` Ti sei dimenticata persino di essere grata per la tua educazione?`
` Stai al tuo posto."`
`"...N-Non erano queste... le mie intenzioni..."`
`"George è il nipote più grande, in cui scorre il sangue di mio padre.`
` L'uomo che, forse, in futuro porterà sulle spalle le responsabilità della famiglia Ushiromiya."`
`"Ha studiato senza sosta, è entrato in una splendida università, e sta prendendo splendidi voti per raggiungere tali aspettative.`
` Pensavi seriamente di essere un buon partito per George, tu, serva ignorante, incapace, inetta e cafona che non sei altrooo?"`
`Quelle parole cariche di cattiveria si riversarono tutte nell'orecchio di Shannon, senza che gliene sfuggisse una...`
`Per Shannon era stato come rovesciarci sopra dell'acqua gelida.`
`"...I-Io...`
` non intendevo..."`
`Tutto ciò le fu sussurrato in segreto.`
`{n}E sfoggiando lo stesso sorriso di prima...`
`Jessica, che poteva vedere solo l'espressione di Eva, pensò non fosse niente di più di Eva che raccontava storie amorose imbarazzanti.`
`Quando la loro conversazione segreta finì, Eva diede una pacca sulla spalla di Shannon, come a farle da memento.`
`"Non preoccuparti.`
` Sono sicura che troverai un compagno {i:perfetto}.`
` Giusto?`
` Uhuhuhuhuhuh...`
` Ciao, Jessica-chan.`
` Ci vediamo dopo."`
`"Ok, ci vediamo dopooo.`
` Prometti che ci racconterai poi di zio Hideyoshi~~!!"`
`"Neanche per sogno.`
` Ahahahahahahahahahah...!"`
`Eva tornò all'ingresso della villa, ridendo in maniera secca.`
`Dietro a Jessica, che stava agitando allegramente la sua mano...`
` Shannon rifletteva molto, molto profondamente su quanto detto da Eva, riguardo al conoscere il proprio posto...`
`...Feci una profonda riflessione, su come mi ero sentita lievemente compiaciuta di me stessa.`
`Lo avevo dimenticato.`
` Ero un mobile.`
`Un mobile non è un essere umano.`
`Pertanto, è un'entità che deve provare gratitudine per il solo venire trattata come un essere umano,`
` e non può permettersi di desiderare altro.`
`Anche se le persone sviluppano affetto per i mobili che sono soliti usare,`
` è un'emozione provata dagli umani, e i mobili non hanno alcun diritto a sperare di riceverla...`
`Devono solo servirli ogni giorno, con totale onestà.`
`Ma quel sentimento che provai in quel momento, nel parlare assieme al signorino George e alla signorina Jessica... per me era una droga proibita.`
`In altre parole, forse era un'emozione che non avrei dovuto conoscere.`
`"...Shannon.`
` È da un po' che sei distratta.`
` Non ti senti bene?"`
`"N‐No.`
` Le mie scuse..."`
`Le parole di Natsuhi sulla sua distrazione avevano colpito nel segno...`
`Persino Shannon non riusciva a credere di non aver notato la sua presenza finché lei non l'aveva chiamata.`
`Quello era un orario in cui, di norma, doveva concentrarsi nelle pulizie.`
`Ma non aveva fatto altro se non sospirare...`
`"Devi essere sempre pronta, anche quando non vi sono ospiti.`
` Comportamenti del genere sono deplorevoli per una domestica al servizio della famiglia Ushiromiya."`
`"...Certo.`
` D'ora in poi starò attenta..."`
`"Il capofamiglia e mio marito torneranno molto presto.`
` Hai finito di pulire lo studio?`
` Hai finito di pulire le scale?"`
`"S-Sono mortificata...`
` Non ancora..."`
`"Sì, lo so.`
` Perciò l'ho fatto fare a Lunon.`
` Mentre tu stavi battendo la fiacca nel pulire il corridoio, lei ha finito di pulire sia lo studio che le scale."`
`"...Questo perché, ecco...`
` mi sono presa del tempo per pulirlo accuratamente..."`
`Shannon era una persona semplice ed onesta, perciò svolgeva ogni suo incarico con scrupolo e diligenza, senza mai tralasciare nulla.`
`Motivo per cui era sempre lenta nel suo lavoro.`
`Al contrario, Lunon prendeva la strada facile ogni volta che poteva.`
`{n}Così, agli occhi di un esterno, sembrava svolgere grossomodo la stessa quantità di lavoro in molto meno tempo.`
` In altre parole, era brava a prendere scorciatoie.`
`Si poteva dire che al confronto Shannon, che aveva replicato a Natsuhi mentre lei era di cattivo umore, fosse una frana nel prenderle...`
`Naturalmente, non c'era nulla che Natsuhi potesse tollerare meno delle repliche di una domestica.`
`{n}La sua fronte si corrugò, e parlò con voce severa.`
`Ciononostante, il suo tono di voce lento e ammonitorio era incredibilmente terrificante, e Shannon realizzò di essersi espressa male...`
`"In tal caso, pulisci pure con tutta la cura che desideri.`
` Shannon, ti ordino di pulire anche l'atrio.`
` È una stanza importante, ornata da numerosi quadri pregiati del capofamiglia, e in cui vengono invitati gli ospiti d'onore della famiglia Ushiromiya."`
`"Puliscila accuratamente, in modo da non far rimanere nemmeno un granello di polvere, finché non ne sarai soddisfatta.`
` Entro oggi, ovviamente.`
` Finché non avrai finito e non mi farai rapporto, non ti sarà concesso né di mangiare, né di riposare.`
` Sono stata chiara?"`
`"...S-Sì, madame."`
`"Bene.`
` I domestici dovrebbero pronunciare solo parole di questo tipo.`
`{n}La prossima volta che mi risponderai, farò in modo di darti una punizione ben più severa.`
` Stampatelo bene in testa."`
`"Sì... madame...`
` La ringrazio per la vostra guida."`
`"Prego."`
`Natsuhi si diresse verso il fondo del corridoio, e dai suoi gesti pareva che il suo mal di testa la stesse importunando...`
`Quando la sua figura sparì dalla vista, Shannon chinò la testa ed esalò un sospiro...`
`Questo era quello che accadeva quando era distratta.`
`Anche se ero una frana in qualsiasi cosa, avrei dovuto almeno essere capace di portare a termine le pulizie come una persona qualunque, giusto?`
` Aver fallito nel concludere anche quello... mi faceva versare lacrime di vergogna.`
`E la cosa più vergognosa...`
` era che non solo non ero stata capace di fare per bene neanche un minimo di pulizia...`
`{n}Ma anche che poco prima, quando Natsuhi mi stava rimproverando...`
`{n}stavo immaginando che quella persona apparisse e mi salvasse.`
`Se solo ci fosse stato lì il signorino George.`
`{n}Forse mi avrebbe soccorso, facendo finta di niente.`
`Ero sicura che sarebbe apparso tutto allegro, in modo da fare la parte dell'ignaro, cambiando abilmente discorso, e avrebbe fatto persino dimenticare a Natsuhi che mi stava rimproverando...`
`Mi immaginai che sarebbe comparso all'improvviso...`
` dall'altro lato della porta,`
`{n}o dalla parte opposta del corridoio.`
`Mi immaginai che tipo di persona potesse essere una partner di un incontro combinato meritevole di un ragazzo così meraviglioso.`
`E poi, immaginai quanto fossi immeritevole per uno come lui.
`Eva me lo aveva detto con chiarezza.`
`{n}Mi era stato ripetuto innumerevoli volte anche dentro ai miei sogni...`
`"...Sei impacciata come al solito, sorella.`
` È da stamattina che la madame è di pessimo umore.`
` Saresti dovuto stare zitta e con la testa china, e invece hai parlato troppo."`
`"...Kanon‐kun..."`
`Kanon era lì, senza che se ne fosse accorta...`
`{n}I suoi passi erano sempre silenziosi come quelli di un gatto, e non lasciava mai tracce della sua presenza.`
`Non importava per quanto tempo sarebbe rimasto lì, forse non sarebbe mai riuscita a notarlo...`
`Sul viso di Kanon compariva odio.`
`{n}Stava senz'altro assumendo quell'espressione per conto di Shannon, che non sapeva come esternarla...`
`"Che vadano all'inferno, sia la madame, sia Lunon.`
` Quella lì sa dove la madame controlla, e pulisce solo quei punti.`
` Anche le pulizie di poco fa erano così.`
` Lo so perché l'ho vista..."`
`"Non pulisce per davvero...`
` È una feccia della peggior specie, che sa solo parassitare sulla tua pulizia meticolosa."`
`"Non usare queste parole scurrili...`
` Le volgarità insudiciano la tua anima pura, Kanon-kun.`
` Perciò, non usare questo linguaggio, almeno davanti a me...`
` D'accordo?"`
`"...Hmph."`
`Kanon si voltò dall'altra parte con fare imbronciato.`
`Mi aspettavo un atteggiamento simile da Kanon, insincero quale lui era... ma mi aveva rallegato un po'.`
`Si era arrabbiato al posto mio.`
`"...Pulire l'atrio è un compito gravoso.`
` Ti aiuterò."`
`"Grazie.`
` Ma sono io quella che ha ricevuto l'ordine dalla madame, quindi non preoccuparti...`
` Non hai anche tu dei compiti da svolgere, Kanon-kun?"`
`"...È un lavoro sporco.`
` La mia anima è stata già deturpata molto tempo fa."`
`In quel momento Kanon chinò la testa, e si morse il labbro...`
`"Per me è sufficiente anche solo aver detto che mi aiuteresti...`
` Se non tornerai alle tue mansioni, verrai punito anche tu...`
` E ciò mi rattristerebbe."`
`Shannon conosceva bene il carattere di Kanon...`
`{n}A volte non pensava a se stesso.`
`Se non avesse rifiutato categoricamente, l'avrebbe aiutata anche a costo di trascurare il proprio lavoro...`
`Kanon si intristì un po' nel vedere che il suo favore era stato rifiutato,`
`{n}ma comprese che perseverare l'avrebbe fatta crucciare maggiormente, e tirò un piccolo sospiro.`
`"...`
`Ho capito.`
` Fai del tuo meglio, sorella."`
`"Sì...`
` D'altronde, la colpa è anche mia."`
`"Non hai nessuna colpa, sorella...!"`
`"...No.`
` Ne ho di colpe...`
` Perciò ora vai."`
`Kanon-kun fece un'espressione non ancora del tutto convinta, ma si dileguò senza insistere ulteriormente...`
`Anche se Kanon-kun mi aveva donato parole di conforto mentre ero giù di morale...`
`Rimanevo ancora sconsolata, perché non era {i:lui}.`
`{n}E ciò era già di per sé un peccato.`
`Avevo fantasticato ben oltre ciò che mi era stato concesso, e non avevo saputo stare al mio posto.`
`Shannon, che aveva saltato la colazione, sentì che i suoi pensieri stavano inziando ormai ad affievolirsi...`
`Ma se non avesse finito di pulire l'atrio, non avrebbe ricevuto il permesso di mangiare da Natsuhi.`
`Nella sua crudeltà, Natsuhi aveva sicuramente comunicato alla cucina qualcosa del genere...`
`Dovevo subire la punizione della madame con umiltà.`
`Esatto.`
` Il mio posto era quello di un mobile... e mi ero inebriata con un sogno fuori dalla mia portata...`
`Finito di pulire il corridoio, mi recai in seguito nell'atrio.`
`Forse la pancia vuota aveva acuito il mio olfatto.`
`Dalla cucina, che doveva essere lontana, sentivo aleggiare un profumo invitante, che stimolò ancor di più il mio stomaco affamato...`
`Finché non avrei finito di pulire, non avrei potuto avere della zuppa.`
`{n}Potevo soltanto tenere duro.`
`Nell'atrio erano appesi molti ritratti.`
`Tra i domestici... si riteneva che uno di essi avesse un significato speciale.`
`...Era il ritratto della strega.`
`{n}Non era il suo vero nome, ma nella villa, tutti lo chiamavano così.`
`Il nome del soggetto dipinto nel quadro era {f:5:Beatrice}, una donna dai fini capelli biondi...`
`Si mormorava che potesse essere una vecchia amante di Kinzo, il capofamiglia...`
`{n}E che fosse anche la somma strega che gli conferì l'oro della leggenda.`
`La strega {f:5:Beatrice}, la sovrana della notte di Rokkenjima.`
`{n}Generosa con chi le mostrava rispetto, ma ineluttabile portatrice di maledizioni per chi glielo mancava.`
`Era nell'indole di Shannon il non trascurare mai regole e credenze di quel tipo.`
`Perciò considerava il ritratto dell'altra padrona come se fosse lei in carne ed ossa, e lo maneggiava sempre con grande riguardo...`
`E, come parte della routine giornaliera, proferiva i segreti del proprio cuore alla strega, presente solo all'interno del quadro.`
`...Lei era un mobile.`
` Un mobile non si lamenta.`
` Non può farlo.`
`{n}Per cui, non aveva il diritto di esprimere il dolore provato in quei giorni.`
`{n}Non aveva il diritto di aprir bocca e di pronunciare simili parole.`
`Perciò... si concedeva di farlo almeno dentro di sé.`
`{n}Lo faceva con parole che non poteva dire ad alta voce... e protestava dinanzi alla strega senza forma.`
`Ovviamente, la strega non le rispondeva.`
`{n}Né la consolava, né rideva di lei...`
`{n}Shannon poteva soltanto interpretare quel silenzio a modo suo, come se la strega la stesse quantomeno incitando a continuare.`
`...{f:5:Beatrice}‐sama...`
`La prego di ascoltare ciò che ho da dire sul mio squallore.`
`Mentre Shannon levava via la polvere dal ritratto della strega, le proferiva ciò che covava dentro di sé.`
`...Come ha detto la signora Eva, io sono senz'ombra di dubbio un mobile incapace e cafone.`
`Io non sono una persona...`
`Quindi, forse, non ho alcun diritto di amare...`
`Ma allora, perché mi è stato dato un cuore in grado di conoscere l'amore?`
`...Per un attimo, Shannon singhiozzò.`
`Le sembrava che il suono della pioggia, iniziata a cadere senza che Shannon se ne fosse accorta, avesse accentuato ulteriormente il gelo nell'atrio, insieme alla sua desolazione.`
`"I veri mobili... non hanno qualcosa come un cuore.`
` Perciò, non dovrebbero riuscire ad amare una persona, vero?`
` In questo modo non soffrono...`
` Se io sono un mobile come gli altri... perché ho un cuore?"`
`"Se dovrò provare questa tristezza straziante... vorrei non aver mai ricevuto questo cuore...!"`
`...Capisco.`
` Ad un mobile è stato donato un cuore.`
`Anche lui ogni tanto tira fuori qualcosa di interessante...`
`Mhmhmhmh...!`
`"Che..."`
`La strega priva di risposte e di risate...`
` aveva risposto...`
` e aveva riso.`
`Era la mia immaginazione?`
` Avevo le allucinazioni?`
` No, nulla di tutto ciò...`
`Perché le sue parole seguenti divennero una {i:voce}, e le potei sentire non nella mia mente, ma nelle mie orecchie...`
`"Sin dai tempi più remoti, gli umani hanno costantemente cercato gli elementi che compongono il mondo.`
` Si dice che gli antichi greci provarono a spiegare il mondo usandone quattro: aria, fuoco, acqua e terra."`
`"Dopodiché, nei millenni successivi, gli umani aggiunsero a questi quattro molti altri elementi,`
` provando a descrivere il mondo con svariate interpretazioni, come quelle dei cinque, dei sei, dei sette, degli otto, e dei dodici elementi,`
` ma non riuscirono ad esplicare il solo vero ‘unico elemento’..."`
`"Tuttavia, ci fu un uomo, apparso grazie alla guida di una stella, che spiegò infine l'unico elemento di cui il mondo è composto.`
` Sai qual'è...?"`
`"...Eh...`
` Ah... `
` C...`
` C-Chi..."`
`Impaurita, Shannon si voltò...`
`Lei era lì... {i:esisteva}.`
`Non come un'illusione, bensì come un'essere reale.`
` Il contrasto creato dal fulmine rese ancora più chiaro il fatto che quello non era un sogno ad occhi aperti.`
`"...È {i:l'amore}.`
` Mhmhmhmhmhmhmhmh!"`
`La strega del ritratto teneva con eleganza una pipa dorata in bocca, e si lasciò sfuggire una risata...`
`Rise dell'ignoranza che sviò le riflessioni dell'umanità, allontanandole via da una risposta molto semplice.`
`"Mediante l'amore, quell'uomo spiegò ogni cosa nel mondo.`
` Poiché esso è l'unico elemento.`
` Egli spiegò alla perfezione come, a partire da una minuscola quantità, venne creato il mondo..."`
`"Fu un qualcosa di una tale chiarezza, un evento splendido, esaltante, incantevole ed emozionante...`
` Alla fine, l'anno di nascita di quell'uomo venne definito come l'inizio dell'età moderna...`
` Mhmhmhmh!"`
`Shannon rimase senza parole.`
` Pensò che, quando si incontrava per la prima volta un ospite sconosciuto, bisognasse iniziare un discorso chiedendogli il nome.`
`Ma prima ancora che Shannon proferisse parola... si fermò, poiché lo conosceva già.`
`No... in quanto abitante di quell'isola, chiederle il nome sarebbe stato sicuramente il più grande degli insulti.`
`Perché... lei era l'altra padrona dell'isola, diversa dalla figura di Kinzo.`
`"B‐{f:5:Beatrice}‐sama..."`
`"Proprio così.`
` Io sono {f:5:Beatrice}...`
` Anche dopo mille anni, l'espressione che compare sul volto di chi mi osserva per la prima volta è sempre la stessa...`
` Mhmhmhmh."`
`Nel vedere che la reazione di Shannon non aveva tradito le sue aspettative, la strega sogghignò.`
`Shannon capì di aver incontrato un'entità che non avrebbe dovuto incontrare, e indietreggiò barcollando...`
`Essendoci il muro con il ritratto, si ritrovò ad avere il ritratto della strega dietro di lei, mentre i suoi occhi fissavano la strega in persona.`
`"La causa delle tue pene è l'amore...`
` Vale a dire, l'unico elemento di cui è fatto il mondo.`
` In altre parole, ogni cosa in questo creato...`
` Venirne privati è come privarlo al proprio mondo.`
` È paragonabile al versare acqua continuamente in un'otre bucata..."`
`"Un deserto spirituale senza fine, che non potrà mai venire riempito, non importa quanta acqua verrà versata.`
` È il peccato originale, generatore di ogni cosa, e su cui si fonda l'umanità."`
`"Capisci?`
` Quello che scoprirono Adamo ed Eva quando portarono alle labbra il frutto della conoscenza, era l'amore...`
` E avendo tale conoscenza, l'uomo venne cacciato dall'Eden, divenendo {i:umano}.`
` Ciò significa che uno è umano perché conosce l'amore e soffre..."`
`"Che ragazza dal cuore tenero.`
` Sii fiera di ciò.`
` Ora che lo hai scoperto, non sei più un mobile.`
` Adesso sei {i:un'umana}.`
` Te ne do atto, lo giuro sul mio nome."`
`"...Ecco... u..."`
`"Hmph.`
` Per caso è difficile da comprendere per una persona qualunque...?`
`{n}Oh, e va bene.`
` Mhmhmhmh...`
` Perdonami.`
` È da molto tempo che non parlo con un essere umano.`
` Mi scuso per il mio eccessivo ciarlare."`
`Per un po', {f:5:Beatrice} rise di gusto, senza aspettarsi una risposta da Shannon.`
`"Non sono brava a scusarmi...`
` ma che ne diresti se esaudissi il tuo desiderio con i miei poteri?"`
`"...Eh...?"`
`Per Shannon, il senso di tali parole era più sorprendente dell'improvvisa apparizione della strega.`
`"Sto dicendo di essere disposta a legare te e il tuo amato per tutta la vita...`
` Normalmente, chiederei in cambio qualcosa del medesimo valore..."`
`"Mhmhmh, ma mi sento di buon umore.`
` D'altronde, finora mi hai sempre servita con ogni riguardo.`
` Una ricompensa è d'obbligo."`
`"...D-Davvero...?"`
`In circostanze normali, dinanzi ad una visitatrice che infrangeva ogni percezione del reale, Shannon non sarebbe riuscita ad emettere una parola per lo stupore...`
`Tuttavia, come se fosse stata ormai agguantata dalla trappola della strega...`
` Shannon le rispose.`
`"Se usassi la mia magia, sarebbe una sciocchezza fare in modo di unirti col tuo amato."`
`‘Si, è vero...’`
` Shannon, che stava quasi per dirlo senza pensarci, si fermò grazie a quel poco di raziocinio che le rimaneva.`
`Una strega rimane tale.`
` Una creatura portatrice di sventure.`
`La strega {f:5:Beatrice} stava chiaramente cercando di farmi prigioniera, facendosi strada tra le aperture del mio cuore...`
`Quella tentazione di cui, quando era piccola, tanti libri di fiabe illustrate mi avevano messa in guardia, ora era proprio davanti a me.`
`"Anche il terrore è una forma di rispetto.`
` È piacevole, ma così non andremo da nessuna parte..."`
`"Sicuramente non sono lontana dall'immaginario di strega che voi detestate.`
` Ciononostante, restituisco il favore a chi mi rispetta.`
` Non vale lo stesso anche per gli umani?`
` Non penso che un umano restituirebbe il favore ad una così sulla difensiva, non trovi?"`
`"...L-Le mie scuse...`
` Non volevo..."`
`Shannon comprese finalmente che il suo era un atteggiamento scortese nei confronti dell'ospite.`
`E alla fine... metabolizzò le parole che le erano state rivolte poco prima.`
`‘Non sei più un mobile.`
` Adesso sei {i:un'umana}...’`
`Mentre ponderava su tali parole...`
` Shannon sentì come se lei avesse compreso ogni suo tormento...`
`"...Cosa intendevate, ehm...`
` poco fa...`
` riguardo una ricompensa?"`
`"Ho detto che posso far sì che ti unisca all'uomo che ha catturato il tuo cuore.`
` Prendilo come un ringraziamento, per aver pulito scrupolosamente il mio ritratto ogni giorno."`
`"..."`
`"Calmati. Non chiedo niente in cambio.`
` Mi sento generosa...`
` Tuttavia, anche se non chiedo una ricompensa, avrei una richiesta."`
`Ecco che stava arrivando...`
`Una parte interiore di Shannon la mise in guardia.`
`{n}Ecco di cosa l'avevano avvertita tante volte quei libri illustrati, che da piccola la spaventavano mentre li leggeva...!`
`"Hai presente che, molto vicino a quest'isola, vi è una roccia che affiora dall'oceano, con un piccolo torii e un altarino costruiti sopra di essa...?"`
`...A Shannon venne subito in mente.`
`{n}Raggiungendo Rokkenjima via nave, c'erano un torii e un altare eretti su uno scoglio, troppo piccolo per essere chiamato isolotto.`
`Aveva la sensazione che Kumasawa-san le avesse raccontato la loro storia, ma non se la ricordava bene...`
`Li aveva costruiti un praticante di Shugendō errante, oppure vi aveva pregato lì. Era qualcosa di simile.`
`"...Sì, li conosco...`
` ma che mi sta cercando di dire...?"`
`"Non starò a spiegare ogni singolo dettaglio ad una ignorante in ambito di spiriti maligni.`
` Per farla breve... mi dà fastidio...`
` A dirla tutta, dentro quell'altarino vi è riposto uno specchio.`
` Vorrei che tu lo rompessi."`
`Era una richiesta fin troppo sospetta.`
`Non era ben informata, ma qualsiasi oggetto riposto in un luogo con un torii e un altarino era sicuramente qualcosa di sacro...`
`Voleva che io lo rompessi?`
`{n}Una strega chiedeva aiuto ad un essere umano, senza farlo lei da sola...?`
`Per Shannon non ci fu bisogno di esprimere a parole i suoi pensieri.`
`{n}Prima che lei potesse rispondere, {f:5:Beatrice} spiegò questo dubbio comprensibile.`
`"Il potere magico di quello specchio fa da contrasto al mio...`
` Non riesco a spiegarmi bene nella lingua degli umani...`
` Per fare un esempio, parliamo della differenza fra gli utensili.`
` Quello specchio è una forchetta, e il mio potere è una zuppa.`
` Non si può bere una zuppa con una forchetta, giusto?"`
`"Se solo la costrizione posta da quello specchio sparisse, potrei preparare un cucchiaio perfetto per berla.`
` Se solo lo avessi, potrei bere quella zuppa, e riuscire a scavarmi una via anche lungo una prigione di pietra...`
` Potrei anche cavare un occhio... dico bene?`
` Mhmhmhmh!"`
`"...N-Non capisco di cosa sta parlando...`
` Se è per via della mia ignoranza, domando scusa."`
`"La situazione è questa.`
` Se ti prenderai la briga di rompere quella scocciatura di uno specchio per me,`
` come ricompensa esaudirò il tuo desiderio."`
`"...Oggi sono davvero di buonumore.`
` Se lo desideri, puoi cambiare la tua richiesta, e io ti darò tutto l'oro che ho conferito a Kinzo.`
` Mhmhmhmh!"`
`"R-Rifiuto l'offerta..."`
`"...Cos'hai detto?"`
`Come udì le parole di Shannon, {f:5:Beatrice} comprese per la prima volta che le sue aspettative erano state tradite.`
`"Se c'è una ragione, dimmela.`
` Se vi è un malinteso, risolverò l'equivoco."`
`"...N-Non saprei bene il motivo.`
` ...Ma... nell'isola vi è stata pace fino ad oggi, e non è mai successo nulla di brutto...`
` Per cui, anche se non rompessi lo specchio, la stessa pace che è durata finora proseguirà nel futuro."`
`"Mmh...`
` Capisco, capisco, mi sembra giusto.`
` È proprio come dici tu.`
`{n}Se non romperai lo specchio, i giorni trascorsi sempre nella stessa maniera proseguiranno intatti, anche domani e dopodomani.`
` Perché non darti una garanzia assoluta?"`
`"Io, {f:5:Beatrice}, lo giurerò sul mio nome:`
` {i:I giorni trascorsi sempre nella stessa maniera proseguiranno intatti, anche domani e dopodomani.}`
` {i:Da qui e per sempre, per l'eternità.}"`
`Shannon si sentì sopraffatta da un'angosciosa visione.`
`Probabilmente, lo specchio serviva a interdire la strega...`
`{n}Pertanto, sarebbe stato rotto per il bene della strega...`
`Eppure, sentiva di dover romperlo per il suo bene.`
`Aveva la sensazione che alcune premesse fossero cambiate...`
`"Voglio solamente concederti come ricompensa la possibilità di realizzare le tue speranze...`
` Sta a te romperlo o non romperlo.`
` Se lo romperai, esaudirò il tuo desiderio."`
`"Se non lo romperai, i domani che hai vissuto fino ad oggi proseguiranno per l'eternità.`
` Il tuo desiderio rimarrà inesaudito per sempre...`
` Hai capito?`
` Quello che ti sto dicendo?`
` Mhmhmhmhmh."`
`La strega stava parlando.`
`Le stava mettendo pressione, dicendole che se voleva essere legata a George, doveva rompere lo specchio.`
`{n}E che se non lo avrebbe rotto, le speranze di Shannon non sarebbero mai state portate a compimento...`
`"...Per favore... la smetta...`
` Non...`
` voglio sentire cose del genere...!"`
`"Non era il mio intento farti soffrire...`
` Oh, beh.`
` Anche impazzire per amore è uno dei grandi piaceri degli esseri umani.`
` Assapora quanto più ti aggrada quest'emozione."`
`"Tuttavia, se vuoi prendere in prestito il mio potere, rompi pure quello specchio in qualsiasi momento.`
` E allora potrai invocare a gran voce il mio nome.`
` Stai certa che manterrò la mia promessa...`
` In questo modo non dovresti avere lamentele, giusto?`
` Non ti costringerò a decidere qui e adesso.`
` Sarà più semplice per te, non trovi?"`
`Era davvero così tanto semplice...?`
`{n}Assolutamente no.`
`Per lei, che bruciava per l'infatuazione e che era tormentata dall'amore, l'essere costantemente tentata in eterno con una via d'uscita era una prova veramente gravosa...`
`"Non darò un limite di tempo alla promessa...`
` ma c'è un limite di tempo per la magia che può esaudire il tuo desiderio...`
` Non ho deciso io tale scadenza.`
`{n}Sarà il tuo amato a farlo...`
` Capisci cosa intendo?"`
`"...N-Non capisco."`
`"Il tempo scadrà nel momento in cui il tuo amato sceglierà la compagna a cui dovrà porgere i suoi voti d'amore...`
` Sarò anche una strega, ma non sono un mostro.`
` Non dispongo della magia per scindere due persone che si amano l'un l'altra...`
` Mhmhmhmhmhmhmhmhmhmhmh!!"`
`"Pare che il tuo amato presto parteciperà a un incontro combinato, vero...?`
` I tuoi sentimenti per quell'uomo saranno anche i più forti al mondo...`
` Tuttavia, non ti rendono automaticamente la ragazza più degna di lui fra tutte le altre nel mondo, vero...?"`
`"Io {i:so} chi è la compagna per il suo incontro combinato.`
` Fra tutte le ragazze del mondo, lei è {i:la più degna di George Ushiromiya}."`
`"Viene da una buona scuola, prende buoni voti e possiede compostezza e discrezione."`
`"Lei è più bella di te, più saggia di te, {i:più degna di te}."`
`"Come può una ragazza stupida, incapace e cafona come te ad essere adeguata a lui?`
` Lo sai meglio di tutti.`
` Non c'è nessuna più indegna di te!"`
`"Anche solo immaginare te e George Ushiromiya uniti in matrimonio è una bestemmia, una scemenza! Sei una scema, una scema, resta al tuo posto!!"`
`"Ti sei dimenticata persino di essere grata per la tua educazione?`
` Stai al tuo posto."`
`"George è il nipote più grande, in cui scorre il sangue di nostro padre.`
`{n}L'uomo che, forse, in futuro porterà sulle spalle le responsabilità della famiglia Ushiromiya."`
`"Ha studiato senza sosta, è entrato in una splendida università, e sta prendendo splendidi voti per raggiungere tali aspettative.`
` Pensavi seriamente di essere un buon partito per George, tu, serva ignorante, incapace, inetta e cafona che non sei altrooo?"`
`"Uhuhuhuh, mhmhmhmhmhmhahaha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}hahahah!!!"`
`"S-Smettila, lascia stare Shannon!!`
` Chi diavolo sei tu?!!"`
`In quel momento, Kanon corse davanti a Shannon, che si stava tenendo la testa con le mani per proteggere il suo cuore delle parole taglienti di {f:5:Beatrice}.`
`A Kanon non importava chi fosse quella donna.`
`{n}Una volta capito che era una minaccia che tormentava Shannon, che lui amava e rispettava come una sorella, nient'altro aveva importanza.`
`"...Kanon-kun...`
` Stai indietro...!`
` Questa persona è...!"`
`"..."`
`Anche Kanon sembrava aver compreso che l'entità davanti ai suoi occhi fosse la strega del ritratto...`
`E che fosse un essere terrificante.`
`"...Volevo soltanto che Shannon reclamasse la sua ricompensa, ma sembra che io abbia parlato troppo, e che abbia finito per ferirla.`
` Mi scuso per l'accaduto..."`
`"Ma come tua ricompensa, ti lascerò la promessa di poco fa.`
` Se ti servisse il mio potere, chiamami in qualsiasi momento.`
` Ti ho già spiegato come fare..."`
`"...Bene, chiudiamo qui questa serata.`
` Gli sguardi ostili sono piacevoli, ma sono poco indicati come cura di bellezza, sapete?`
` Mhmhmhmhmhmh..."`
`"Sparisci...!!`
` Non so chi tu sia, ma stai minacciando Shannon!`
` Non farti vedere nuovamente!!"`
`Le parole di Kanon sembravano aver profondamente infastidito la strega.`
`"...Bada a come parli, miserabile...`
` Sono generosa con chi mi porta rispetto, ma sono spietata con chi me lo nega..."`
`Il volto della strega, ancora curvato in un sorriso, cominciò a contorcersi...`
`E la stanza venne avvolta gradualmente da una sensazione opprimente, impossibile da descrivere con i cinque sensi...`
`Anche se non riuscivano a capire cosa fosse, realizzarono subito che fosse qualcosa di terribile...`
`Quando si nuota in mare, se una figura gigantesca immersa in acqua passasse sotto qualcuno, egli scapperebbe sulla terraferma, prima ancora di voler sapere che cosa sia esattamente...`
` La sensazione era la stessa!`
`"...P-Per favore, Beatrice-sama, si fermi!!`
` Kanon-kun è ancora un ragazzino.`
`{n}Mi scuso per il suo linguaggio!"`
`"..."`
`"...!"`
`Kanon si era frapposto davanti a Shannon, rischiando la sua stessa vita...`
`{n}Sulla sua fronte vi era del sudore nervoso.`
`In quel momento, era indubbio che la strega avesse il destino di Kanon nel palmo della propria mano...`
`{n}Non avrebbe dovuto alzare neanche un dito.`
`Teneva in pugno il suo fato con una facilità tale, che avrebbe potuto schiacciarlo nella sua stretta con una semplice curvatura del suo sorriso...`
`Anche Kanon l'aveva capito.`
`{n}Per questo aveva iniziato a sudare.`
` Era come pietrificato...`
`Tuttavia, {f:5:Beatrice} dissipò bruscamente la tensione nell'aria con una risata.`
`"...Molto bene.`
` Se è questo che vuoi, lascerò correre solo per questa volta.`
` Kanon, giusto?`
` Per rispetto nei suoi confronti, stasera ti perdonerò e ti lascerò andare.`
` Dovresti ringraziarmi.`
` Su, chiudiamo qui questa serata..."`
`"Come congedo, vi lascerò un ricordino.`
` Voi due, aprite il palmo della vostra mano sinistra."`
`Allo schiocco di dita di {f:5:Beatrice}, la quale sfoggiava un sorriso beffardo,`
` le loro mani si protrassero in avanti e i loro palmi si aprirono, contro la loro volontà.`
`Era una strana sensazione, come se le loro mani sinistre non fossero più di loro proprietà.`
`Sembravano essere diventate delle marionette,`
` che venivano tirate da fili pendenti dal soffitto.`
`"C-Che cosa...`
` stai cercando di fare...?!"`
`Kanon oppose resistenza, ma non riuscì a riacquisire il controllo della mano sinistra.`
`"Non agitarti.`
` Presto sarà finito."`
`{f:5:Beatrice} alzò la sua pipa, e dal fumo si librò nell'aria una polvere scintillante, che brillava come l'oro...`
`Quel luccichio si trasformò poco dopo in svariate farfalle dorate.`
`Le splendide farfalle danzavano nell'atrio a loro piacimento, creando un reame dall'atmosfera magica e stupenda...`
`E tra quelle farfalle, due di loro si posarono sui palmi delle mani di Shannon e Kanon.`
`"?!"`
`"Ahi...!"`
`Era un dolore acuto, come se si fossero scottati.`
`{n}Nel momento in cui i due cercarono di esaminare i loro palmi, la morsa presente sui loro corpi fino a poco prima svanì, senza lasciare traccia.`
`"...U-Un livido...?`
` Che cosa..."`
`Sul suo palmo vi era un piccolo livido da bruciatura, dalle dimensioni di una macchiolina.`
`E per giunta, era a forma di farfalla...`
`"C-Cosa dovrebbe significare...?"`
`A quanto pareva, sulla mano di Kanon vi era lo stesso segno.`
` Fissò la strega con odio.`
`"È un semplice saluto.`
` Nessun motivo nascosto...`
` Non è che un livido qualunque, che guarirà in pochi giorni.`
` Non c'è nemmeno bisogno di trattarlo.`
` È un segno lasciato affinché domani non dimentichiate che sono davvero stata qui, e che ho stretto una promessa con te..."`
`"Incontrarmi è un'esperienza intensa...`
` Vi sono delle volte in cui un umano, arrivato il mattino seguente, cerca di dimenticarsi di avermi conosciuto, convincendosi che sia stato un sogno o un'apparizione...`
` Pensaci su bene, Shannon...`
` E dovresti riposarti come si deve, guardare domani mattina il mio marchio, e rifletterci su nuovamente."`
`"Non ti costringerò in alcun modo.`
` Dovresti decidere il tuo futuro in libertà, di tua spontanea volontà...`
` a riuscire ad ottenere l'oggetto dei propri desideri così a buon mercato...`
` I grandi scrittori di drammi sull'amore tragico ne rimarrebbero infastiditi.`
` Mhmhmhmhmhmh!"`
`"Bene, se il destino lo vorrà, ci rivedremo.`
` È stato molto piacevole conversare dopo così tanto tempo.`
` Adieu, mobili.`
` Ahaha{0}ha{0}ha{0}ha{0}ha{0}ha{0}ha{0}ha{0}ha{0}ha{0}hahahah!"`
`Il corpo di {f:5:Beatrice} si dissolse in una nube di fumo, e volò via...`
`Era fumo dorato... no, uno sciame di farfalle dorate.`
`Si sparpagliarono nell'atrio in tutte le direzioni... e scomparvero nel nulla, lasciando dei barlumi dorati...`
`Dopodiché, rimase soltanto un silenzio gelido.`
`Quel silenzio era molto imponente, al punto che entrambi arrivarono a pensare di aver sognato ad occhi aperti fino a poco prima...`
`Ecco perché la strega aveva lasciato loro quei segni.`
`{n}L'aveva fatto affinché non potessero mai pensare che fosse un sogno avuto mentre erano lucidi.`
`Mentre Shannon e Kanon rimembravano i lividi a forma di farfalla sulle loro mani, e il dolore che avevano provato nel riceverli,`
` rimasero per molto tempo immobili e sconvolti...`
`E a partire da quella giornata...`
`Shannon venne tormentata, da giorni di lotte e sofferenze...`
