`"Signorina, per favore, si calmi...!"`
`"Ancora non sappiamo chi sia il colpevole!`
` E per il padrone, {f:5:Beatrice}‐sama è un'ospite d'onore importante...!"`
`"E quindi?!!`
` Se la prendiamo per il bavero state certi che confesserà!!`
`{n}Lo capiremo guardandola negli occhi!!`
` La smaschererò!!`
` Che razza di strega dovrebbe essere {f:5:Beatrice}?!!`
` La esporrò per quella che è veramente!!"`
`Jessica non fermò mai i propri passi.`
`{n}Gouda e Kanon la tallonavano, continuando a fare del loro meglio per persuaderla, ma Jessica non diede loro ascolto neanche una volta.`
`Alla fine, ‘la sala VIP della strega’ entrò nel loro raggio visivo.`
`{n}La sala VIP era una stanza mai utilizzata, e tenuta sempre chiusa...`
`Kinzo non avrebbe mai fatto entrare un ospite in quella stanza, a prescindere da chi fosse...`
`Ciononostante, era sempre stata fatta pulire dai domestici, in modo da poter essere usata in qualsiasi momento.`
`Perciò i domestici avevano iniziato a chiamarla ‘la sala VIP della strega’, ossia la stanza dell'altra padrona priva di forma.`
`Anche Jessica ne era a conoscenza.`
` E non poteva perdonare l'arroganza di definirsi una strega mediante il risiedere in quella sala...`
`La Strega Dorata era solo una favoletta.`
` Ma quale strega?!`
` Per lei era soltanto l'assassina che aveva brutalmente ucciso i suoi genitori!`
`L'avrebbe pressata di domande, per poi farle chiedere scusa, sputare e ansimare in preda al dolore...`
`Poteva fingere di essere una strega quanto voleva, le avrebbe insegnato che era una semplice {y:0:Umana}{n:0:umana} che puzzava di sudore!!`
`Gridando con tutta la sua forza, Jessica colpì la porta della sala VIP.`
`Non stava affatto bussando...`
` Quello era il suono dell'impatto di un martello furente che avvertiva di aprire la porta, o altrimenti sarebbe stata sfondata.`
`"Apri, {f:5:Beatrice}!!`
` Esci fuori!!`
` Mi senti o no?!`
` Apri la porta!!!"`
`Non vi fu risposta...`
` Jessica girò la maniglia senza farsi alcun problema, ma la serratura oppose resistenza.`
`Volse il capo verso i due domestici, e senza girarci attorno, disse:`
`"Il passepartout la può aprire, vero?!`
` Usatelo!!"`
`"Signorina...!`
` Sarebbe un gesto decisamente incivile...!!"`
`Gouda era agitato, ma cercò comunque di contenere in qualche modo l'ira di Jessica...`
`Dopo essere rimasto per un po' in silenzio a capo chino, Kanon prese un passepartout dalla tasca della sua giacca.`
`"Kanon‐san...!`
` Ne sei sicuro?!"`
`"...Condivido il fatto che sarebbe un gesto scortese, nel caso lei fosse qui...`
`{n}E poi...`
` Se {f:5:Beatrice}‐sama non ha nulla a che fare con tutto questo, dovrà solo spiegarsi in maniera convincente."`
`"E-Esatto, proprio così!!`
` Dammi qua!"`
`Jessica rubò il passepartout dalla mano di Kanon, e lo infilò con veemenza nella toppa...`
`Si sentì subito un piccolo rumore, e in risposta la porta si sbloccò.`
`Spalancò la porta senza chiedere permesso.`
`"{f:5:Beatrice}!!`
` Dove sei?!`
` Vieni fuori!!"`
`Jessica avanzò nella stanza senza alcun riguardo per l'educazione...`
`{n}La strega non si vedeva da nessuna parte.`
`"...Che puttana!!`
` Non è qui!!`
` Dove cazzo è andata?!"`
`"...N-Non si trova qui..."`
`Pensando che potesse essersi nascosta da qualche parte nella stanza, Jessica diede un'occhiata dietro le tende e sotto al letto, ma non trovò nessuno.`
`Però c'erano effettivamente dei segni che il letto fosse stato usato...`
` Sarà anche un modo banale di descriverla, ma l'atmosfera nella stanza divenne un po' più mite.`
`Non c'era l'aura solenne di un luogo come la cappella, solitamente priva di persone.`
` Le tracce suggerivano chiaramente che qualcuno avesse soggiornato in quella stanza.`
`Tuttavia, non si vedeva da nessuna parte.`
`Ad onor del vero, sia Jessica che Gouda non avevano ancora incontrato {f:5:Beatrice}.`
`Avevano solo sentito da quelli che si erano imbattuti in lei che era una copia sputata del soggetto del ritratto...`
`Perciò, non erano certi su come fosse veramente la sua faccia...`
`Ma Kanon era il solo ad averla incrociata.`
` Sapeva che tipo di entità fosse la strega... e come fosse la sua personalità.`
`Pertanto, se avevano fatto irruzione lì per cercarla, era garantito che le cose non sarebbero andate come si voleva.`
`Sicuramente stava osservando da qualche parte i loro sforzi inutili, prendendosi gioco della loro frustrazione...`
` Lei era quel tipo di persona.`
`Esaminando la situazione da quella prospettiva, Kanon fu il primo a trovarlo...`
` Dato che gli altri due si stavano concentrando per trovare la sagoma di una persona, non ci avevano fatto caso.`
`Accanto ad una brocca posta su un tavolino, c'era un foglio di carta da lettere.`
` C'era un breve messaggio, insieme ad una stilografica che probabilmente era stata usata per scriverlo...`
`Kanon aveva compreso le intenzioni della strega.`
` Dopo aver scoperto i sei cadaveri, erano stati sopraffatti dalla rabbia ed erano entrati di prepotenza, per poi non trovare nessuno, e la strega si stava prendendo gioco di ciò...`
`Non si può manifestare il disprezzo senza comunicarlo.`
`{n}Per cui, in altre parole... era di sicuro per quello...!`
`"...Signorina...`
` Qui c'è scritto qualcosa."`
`"Scritto qualcosa, hai detto?"`
`Jessica si diresse subito verso di lui, e afferrò la carta da lettere in malo modo.`
`Probabilmente non intendeva essere manesca...`
`{n}Era solo che in quel momento non riusciva a dosare la sua forza.`
`"...Che cosa...?!`
` M-Mi sta {i:perculando}!!"`
`Non appena lesse il messaggio, Jessica si infuriò come non mai, per poi accartocciare il foglio e scagliarlo via.`
`Dopodiché, prese una lampada da interni vicina al letto e la agitò all'impazzata, colpendo senza ritegno muri e mobili...`
`La lampadina si frantumò in men che non si dica, sparpagliando schegge nei dintorni.`
`"La prego, signorina, si dia una calmata...!`
` Finirà per farsi male!!"`
`"Lasciami!!`
` Maledetta, maledetta!`
` Porta il tuo culo qui, {f:5:Beatrice}!!`
` Come hai potuto fare questo a mamma e a papà?!!`
` Ti faccio così tanta paura?!!`
` Io ti ammazzo, ti ammazzo!!`
` Mostra la tua faccia di merda, così ti sfonderò di cazzotti!!!`
` Ti ho detto di lasciarmi, cazzooooooooo!!"`
`Sulla carta da lettere era scritto il seguente testo...`
`{e:070:―Mi credi così sciocca da starmene qui ad aspettare in tutta comodità la tua intrusione?`
` La tua aggressività non si addice a questa serata intellettuale.`
` Che tipo di facce dovevano avere i tuoi genitori per crescere una tale testa di rapa?`
` Sì, le ho viste, avevano un'espressione da vere teste di rapa, esattamente come la tua.`
` Adesso loro sono con la pancia piena a Dolcilandia!}`
`...Sembrava qualcosa che avrebbe scritto la strega...`
` Voleva dire che aveva predetto che uno dei ragazzi che aveva perso i genitori si sarebbe fiondato qui...`
`...Se il caso voleva che si era nascosta da qualche parte nella stanza, sicuramente si stava rotolando per terra dalle risate...`
`La strega era quel tipo di persona...`
`{n}Rideva sardonicamente delle disgrazie altrui, in modo da allievare la sua noia millenaria...!`
`"Per favore, mi dia quella cosa...!`
` Glielo ripeto, finirà per farsi male...!`
` Nnnngh... Nnngh!!"`
`"Ti ho detto di lasciarmi!!`
` Fanculo, fanculooo...!!`
` Agh!"`
`Gouda strappò via la lampada dalle mani di Jessica...`
`Se avesse continuato a brandirla, avrebbe potuto urtare contro qualcosa e ferirsi...`
`Agli occhi di Gouda, Jessica doveva sembrare impazzita dalla rabbia, e che stesse venendo consumata dall'indignazione che ardeva in lei.`
`Ma gli occhi di Kanon vedevano le cose diversamente.`
`Probabilmente, le sue erano lacrime di tristezza occultate dall'ira...`
`Pertanto...`
`Nell'istante in cui le venne sottratta la lampada,`
` Jessica scoppiò a piangere sul pavimento, graffiando il tappeto praticamente strisciante...`
`Gouda rimase sorpreso, ma non Kanon...`
`Impugnare la rabbia come un'arma era il suo modo di piangere, e una volta che glielo era stato privato... una reazione del genere era inevitabile.`
`"Uuuuuuuuugh, waaaa{0}a{0}a{0}a{0}a{0}a{0}a{0}a{0}aaaah!!`
` Papà... Mamma... uwaaa{0}a{0}a{0}a{0}a{0}a{0}a{0}a{0}a{0}a{0}a{0}auuuugh!!"`
`Se si teneva in conto il fatto che fosse una giovane figlia della famiglia Ushiromiya... il suo era uno stato alquanto miserevole...`
`Lacerò il tappeto con le sue unghie, e persino i suoi piedi dimenanti lo stavano raschiando.`
`Jessica piangeva, con un'intensità sempre più crescente...`
` Perché se non l'avesse fatto, la rabbia l'avrebbe nuovamente avvolta fino ad inghiottirla completamente.`
`Ma ogni volta, le tornava alla mente il messaggio umiliante di quel foglio...`
` ‘Che tipo di facce dovevano avere i tuoi genitori per crescere una tale testa di rapa?’.`
`"Non erano delle teste di rapa!!`
` Papà e mamma erano entrambe delle persone intelligenti!!`
` Erano molto intelligenti, al contrario di me!!`
` Non erano delle teste di rapa!`
` Rimangiati quello che hai detto,`
` rimangiatelo!!"`
`‘Sì, le ho viste, avevano un'espressione da vere teste di rapa, esattamente come la tua.`
` Adesso loro sono con la pancia piena a Dolcilandia!’`
`"Aaaaaaaagh, maledizioneeeee!!!`
` La ammazzo, la ammazzo, taglierò la pancia di quella troia e le farò fare la loro stessa fine!!`
` Uuuuaaa{0}a{0}a{0}a{0}a{0}a{0}aaaaaah, waaa{0}a{0}a{0}a{0}a{0}a{0}a{0}a{0}aaaaah...!!!`
` Hic, coff, coff, cough, cough, cough!!!"`
`A forza di piangere e urlare, a Jessica venne un attacco d'asma...`
` I domestici che la tenevano d'occhio accorsero da lei allarmati, massaggiandole la schiena, ma ciò servì solo a provocare l'ira di Jessica...`
`"Coff, cough!!`
` Che fate?!!`
` Se avete tempo da perdere in questo modo, andate a cercarla!!`
` Trovatela, e portatela da me!!"`
`"Se non ci andrete voi, la cercherò io!!`
` E la ucciderò con le mie stesse mani, farò a brandelli la sua pancia!!"`
`"Coff, coff, cough, cough!!`
` Gack, gack!!`
` Non mi toccate!!!`
` Dannazione... Dannazione, coff, cough!!`
` Coff, cough!!"`
`Jessica si alzò barcollante, e con il suo asma ancora in corso, uscì lungo il corridoio...`
`"Signorina, la sua medicina, presto...!`
` Chiamerò il dottor Nanjo!"`
`"...Gouda‐san...`
` Potrebbe... lasciare che ci pensi io?"`
`Kanon se ne era accorto...`
` Gouda, che aveva molti anni di differenza... probabilmente non riusciva a percepire le lacrime versate dal cuore di Jessica...`
`Essendo stato lui a rendersene conto, doveva fornirle supporto.`
`"K‐Kanon‐san...`
` Sicuro di farcela...?"`
`"...Penso che per ora, alla signorina serva del tempo per piangere.`
` Aver visto il modo in cui i suoi genitori sono morti..."`
`"...`
`Hai ragione."`
`Anche Gouda capì...`
` Ed era anche consapevole del flebile rapporto che legava Jessica e Kanon tra loro.`
`Perciò comprese ogni cosa, e lasciò fare a lui.`
`"...Capisco...`
` Tornerò dalla signora Rosa...`
` Mi raccomando, prenditi cura della signorina."`
`"Sì...`
` Lasci fare a me."`
`La voce di Kanon era fiacca... ma aveva annuito energicamente.`
`{n}Dopo averlo guardato negli occhi, Gouda annuì a sua volta allo stesso modo...`
`Gouda era un veterano con molti anni di esperienza alle spalle.`
` Si era trovato di fronte a diverse tipologie di persone...`
` Perciò conosceva la scintilla di determinazione che brillava negli occhi di coloro che possedevano autodisciplina.`
`Era sicuro di averla vista negli occhi di Kanon...`
`{n}Ragion per cui poteva lasciare a lui questo compito...`
`A rifletterci, forse era la prima volta che Gouda si fidava nell'affidare a Kanon un incarico...`
`Jessica, che pativa il suo asma... sembrava dirigersi verso la sua stanza, sostenendosi contro la parete...`
`Kanon la seguì senza proferire parola.`
`Se gli avesse chiesto una mano, sarebbe corso ad aiutarla...`
` Ma finché Jessica non glielo avesse chiesto, avrebbe nascosto le sue tracce, vigilando su di lei da una distanza da cui avrebbe sempre potuto accorrere in suo aiuto...`
`Stanziando nel luogo in cui milioni di miliardi di persone, dal cuore sul punto di scoppiare per lo sconforto, avrebbero voluto avere qualcuno lì presente nel momento in cui si sarebbero girate con la testa,`
` Kanon copriva silenziosamente le spalle di Jessica...`
`E alla fine del suo percorso, lei si rannicchiò di fronte alla porta della propria stanza...`
`L'attacco d'asma l'aveva privata di tutte le sue forze.`
` Inoltre, i suoi pensieri erano offuscati dalla mancanza di ossigeno, e non riusciva più a reggersi in piedi...`
`Ma in quel momento, Jessica non stava pensando di volere qualcuno che la aiutasse.`
` Perché non era ancora riuscita a prevalere sulle fiamme della propria rabbia...`
`Perciò, anche se le fosse stata offerta una mano con buone intenzioni, Jessica l'avrebbe voluta afferrare solamente per poi strapparla via...`
`E dato che comprendeva quanto fossero irrazionali questi suoi pensieri...`
` lei non avrebbe mai e poi mai chiesto aiuto, non finché non avrebbe placato le fiamme della propria ira.`
`Probabilmente, Jessica non aveva più le energie per chiedere aiuto...`
`Ma Kanon l'aveva sentita...`
` L'aveva sentita senz'altro...`
`Kanon aveva senz'altro sentito quella richiesta di aiuto senza voce per cui miriadi di persone nel mondo gemevano dal dolore, lamentando il perché, a prescindere da quanto esse venissero urlate, non venivano mai udite.`
`Kanon si inginocchiò dolcemente al fianco di Jessica, offrendole il suo supporto senza dire una parola...`
`Nonostante Jessica continuasse a tossire in maniera sofferente, lei accettò,`
` aprì la serratura della sua stanza, ed entrò...`
`"...Da questa parte...`
` Adesso le preparo la sua medicina."`
`"...Cough, cough, cough...!`
` G-Gack, gack, cough...!!"`
`Jessica menzionava spesso che, quando il suo asma andava a peggiorare, stava così male da sentire l'impulso di vomitare fuori tutto il suo stomaco.`
`Era pallida in viso, e il suo sguardo era traballante.`
`{n}E nonostante tutto, la sua tosse non voleva saperne di smettere...`
`A dispetto di ciò... la tristezza che provava era probabilmente ancor più forte...`
`Dopo averla fatta sedere sul letto, Kanon prese un broncodilatatore da una graziosa cesta su un comodino al suo fianco, per poi porgerglielo...`
`A volte Jessica dimenticava di portare la sua medicina con sé.`
`In casi in cui poteva accadere ciò, Kanon si comportava con tatto e ne teneva una di riserva nascosto con sé, prendendola dal kit di pronto soccorso nella stanza per i domestici, ma oggi non si era preparato.`
`Si incolpò di non averne una sottomano in una giornata di quel genere, chiedendosi come avrebbe potuto ancora definirsi un mobile.`
`E poi si ricordò del giorno in cui usò tale parola, tradendo in qualche modo i sentimenti di Jessica... Kanon ne era affranto...`
` ma ritenne che, in confronto alla tristezza provata da Jessica in quel momento, era un'emozione decisamente inopportuna, e la relegò nelle profondità del suo cuore...`
`"...Aaah... Aaah...`
` Aaah..."`
`Quando Jessica inalò la sua medicina, il suo respiro affannoso si mitigò a poco a poco... e potè finalmente ritornare calma...`
`Ma la forza fisica e mentale rimastele non erano sufficienti a farla alzare dal letto.`
`"...Signorina...`
` Sta bene?"`
`"...Io...`
` sto bene...`
` Sono ancora distrutta per mamma e papà...`
` ma...`
` se piangerò un altro po'...`
` mi sentirò meglio..."`
`"..."`
`Kanon si pentì di ciò che aveva detto.`
`Le aveva davvero detto: ‘Sta bene’...?`
`{n}Come aveva fatto a non comprendere lo strazio del suo cuore...?`
`Questa era la ragione per cui era un mobile.`
`{n}Questa era la ragione per cui non poteva diventare un essere umano...`
`"...Io sarò nel corridoio...`
` Mi chiami immediatamente se ha bisogno di qualcosa."`
`Kanon capì che lei aveva ancora bisogno di altro tempo per piangere da sola.`
`Le disse di chiamarlo in qualsiasi momento, per poi inchinarsi e stare sul punto di lasciare la stanza.`
`"...Ah..."`
`"...Qualcosa non va?"`
`Jessica aveva aperto la bocca come a volerlo fermare, pertanto Kanon si arrestò sui suoi passi.`
`Era disposto ad aiutarla in qualsiasi modo lei avrebbe chiesto...`
`Sarebbe stato persino disposto a diventare un bastone o una sedia, se ciò avesse potuto lenire il dolore del suo cuore...`
`Se così facendo... avrebbe potuto porre rimedio al dolore che aveva arrecato al suo cuore quel giorno...`
`"..."`
`...Per un po', Jessica fissò dritto negli occhi di Kanon...`
`{n}Gli aveva chiesto di fermarsi, eppure, dal suo atteggiamento sembrava non aver nulla da dire.`
`"..."`
`"..."`
`Per un attimo di tempo, non si udì una singola parola...`
` Quel silenzio fu spezzato da Jessica...`
` con un bisbiglio.`
`"...Scusa...`
` Non è niente...`
` Potresti dire a zia Rosa che vorrei rimanere da sola per un po'...?"`
`"Io... non la lascerò sola."`
`"...Eh...?"`
`"Io... non ti lascerò da sola.`
` Per cui sarò nel corridoio...`
` In qualsiasi momento vorrai...`
` chiamami pure, per favore."`
`Per un singolo istante, negli occhi di Jessica apparve una tenue speranza...`
`Ma era molto fioca... e svanì in un soffio, così come la prima nevicata invernale svanisce sullo specchio d'acqua di un fiume.`
`"...Grazie...`
` Lasciami piangere da sola, solo per un po'..."`
`"...Certamente...`
` Con permesso."`
`Kanon si inchinò nuovamente, per poi chiudere la porta...`
`Avrebbe dovuto rivolgerle delle parole d'incoraggiamento....`
`{n}Ma, per qualche motivo, si sentiva come se le avesse arrecato ulteriori afflizioni...`
`Perché...?`
` Lui non lo sapeva...`
`{n}Era senz'altro perché...`
` lui era un mobile.`
`Per questo, anche in una circostanza del genere... non riusciva a contemplare la tristezza umana.`
`Kanon camminava lungo il corridoio, continuando a ripetersi tali frasi...`
` Si sentì chiamato dalla frescura della finestra alla fine dell'andito.`
`"...`
`Che io... in fin dei conti sia solo un mobile...?"`
`Il mondo esterno era grigio e cupo, e stava ancora piovendo a capofitto...`
`Anche in una giornata dal tempo simile, Shannon avrebbe sicuramente guardato il mare con la consapevolezza che fosse blu...`
`Ma ai miei occhi, sarebbe stato grigio anche se il cielo si fosse schiarito...`
`Finché non sarei stato capace di distinguere il blu dell'oceano...`
` non ero niente di più di un mobile che vestiva i panni di un umano...`
`"...Tu proprio non capisci il cuore di una donna...`
` In momenti come questi, dovresti rimanere in silenzio al suo fianco...`
` Kuahahahah, è esattamente per questo che sei un mobile."`
`"...T-Tu..."`
`Nel corridoio non si poteva scorgere la presenza di nessuno.`
`{n}Vi permeava una fredda atmosfera, ed era privo di anima viva...`
`{n}Ma alla schiena di Kanon giunsero parole di scherno.`
`Quando si girò... vide la figura della strega.`
`{n}La strega che aveva lasciato una lettera di scherno per prendersi gioco di Jessica senza palesarsi, nonostante quest'ultima l'avesse cercata con una furia che l'aveva quasi fatta impazzire...!`
`"Esistono tre modi per ferire una donna...`
` Ti insegnerò quali sono.`
` Uno è ferirle con una lama.`
` Un altro è ferire il loro cuore..."`
`"E poi c'è l'ultimo, il più difficile e il più efficace per ferirle.`
` Eppure, con esso si può fare loro del male senza rendersene conto.`
` Capisci che intendo...?"`
`"C-Come potrei capirlo...? Non voglio neanche sapere cos'è!!"`
`"È tradire le loro speranze...`
` Non esiste creatura più sognatrice di una donna!`
` Sono loro stesse a creare i sogni con cui poi si mortificano...`
` Un uomo distaccato come te è quello che ferisce una donna meglio di ogni cosa!`
` Tu non potresti capire.`
` Non sei minimamente in grado di concepire quanto tu abbia ferito Jessica..."`
`"Sei un mobile, dopotutto!`
` Kuahahahahahahahahahahah!"`
`"N-Non ho alcuna intenzione di prestare ascolto alle tue farneticazioni...!`
`{n}Sei apparsa solo per deridermi?!!"`
`"Non montarti la testa, mobile.`
` La feccia come te non è degna nemmeno di essere derisa!"`
`"Kuahahahah!`
` Tuttavia, anche se da solo non vali niente, se voi due siete riuniti assieme sarete più che sufficienti...`
` Non mi stancherò mai e poi mai del piacere che viene dal ridere del triste destino di una giovane coppia."`
`"Che hai detto...?`
` N-`
`Non intenderai mica che...`
` la signorina verrà...?"`
`"Per i sacrifici del secondo crepuscolo ho bisogno di ‘due che sono vicini’...`
` E il vostro duo calza giusto a pennello...!!"`
`"...A-Aspetta...!`
` Non fraintendere la situazione...!`
` Io e la signorina...`
` non siamo in quel tipo di relazione...!`
` Non possiamo diventare i sacrifici per il secondo crepuscolo!"`
`"Kuahahahahahah, ahahahahahahahahahahahahahahahah!!`
` È per questo che ferisci Jessica.`
` È per questo che non puoi diventare un essere umano...!!"`
`"Andrà bene anche così. Posso accettare che tu non ammetta di provare dei sentimenti per Jessica...`
` Ma Jessica verrà uccisa!!"`
`"Perché?!"`
`"Idiota!!`
` Non è forse ovvio?!!"`
`"{i:Perché mi divertirò nel vedere il tuo viso contorcersi dal dolore mentre verrà uccisa, per quale altra ragione sennò}?!!"`
`"In base al rituale, sacrificherò tredici persone a mio piacimento.`
` Ma non c'è una regola che dice che non possa ucciderne di più..."`
`"Se mi procurasse diletto, potrei uccidere tutte le persone che voglio!!`
` Perciò le ucciderò!!`
` {i:Fammi ridere a più non posso}, d'accordo, moooobile Kaaaanooooon?!?!"`
`In quel momento, Kanon fu certo di aver sentito Jessica urlare.`
`Nell'istante in cui sbattè le palpebre e guardò verso il corridoio, la strega con un atteggiamento supponente che era lì fino a poco prima... era svanita nel nulla...`
`In quell'esatto lasso di tempo, lui era l'unica figura presente nel corridoio...`
`E dall'altra parte, c'era la persona che voleva proteggere, e che gli stava chiedendo aiuto.`
`Era palese cosa avrebbe dovuto fare.`
`{n}Non era logica.`
` Fu un riflesso istintivo.`
`{n}Privo di qualsiasi esitazione o vaneggiamento...`
`La persona che voleva proteggere era lì, e gli stava chiedendo aiuto...`
` Pertanto, in quel momento, desiderava genuinamente essere lì con lei.`
`Quando si precipitò nella stanza di Jessica, si palesò davanti ai suoi occhi una bizzarra visione.`
`Nella stanza c'era un mondo onirico, in cui turbinava una tempesta di polvere dorata, come se dei frammenti di una lamina d'oro stessero svolazzando all'interno di una palla di vetro...`
`No, non era quello.`
`{n}Avevo già visto quella scena in passato.`
`{n}Non erano pezzi di una lamina d'oro.`
`Era uno sciame senza fine di farfalle dorate, le sottoposte di {f:5:Beatrice}!!`
`Jessica era circondata da una quantità innumerevole di farfalle, e stava agitando freneticamente le braccia nel tentativo di scacciarle via.`
`"Signorina!!!"`
`"K‐Kanon‐kun...`
` A-Aiutami...`
` Coff, coff, coff, coff!!"`
`Kanon corse verso Jessica, e respinse bruscamente via l'orda di farfalle...`
`Quegli insetti, tanto belli quanto ripugnanti, si ammassarono sulla faccia di Jessica, cercando di infilarsi nella bocca e nel naso.`
`Jessica si strozzò in maniera violenta...`
`Come se le farfalle stessero provocando il suo attacco d'asma per farsi beffe di lei.`
`Ma quando Kanon, vedendola soffocare, si precipitò da Jessica, le farfalle smisero di assalirla, e subito dopo, iniziarono a danzare intorno ai due a ritmo di un rondò.`
`"...Kanon-kun... Kanon-kun..."`
`"...Va tutto bene...`
` Finché avrò fiato in corpo...`
` non permetterò a nessuno di alzare neanche un dito su di lei..."`
`"Vieni fuori, {f:5:Beatrice}!!`
` Sei soddisfatta adesso?!!"`
`Kanon gridò al vuoto, proteggendo nel mentre una Jessica sofferente che aspirava la sua medicina.`
`E come previsto, in risposta, il vuoto rise in segno di compiacimento.`
`Dopodiché, lei fece la sua apparizione.`
`{n}Non fu in risposta alla richiesta di Kanon.`
`Naturalmente lo fece perché manifestarsi per poi schernirli sarebbe stato più divertente, e avrebbe inferto loro un'umiliazione maggiore!`
`"Kuahahahahahahahahahah!!`
` Ora tutto procede secondo il copione.`
` Adesso sei una carpa sul mio tagliere."`
`"Anzi, dato che siete tutti e due insieme, forse sarebbe meglio paragonarvi a dei {c:86EF9C:baccalà con patate}?`
` Ahaha{0}ha{0}ha{0}ha{0}ha{0}ha{0}ha{0}ha{0}ha{0}ha{0}hahahah!!"`
`"...T-Tu...`
` B‐{f:5:Beatrice}...!!"`
`"Per favore, stia indietro...`
` Signorina, io la proteggerò...!"`
`"Quando sono presenti sia una principessa che un cavaliere, è inevitabile che apparirà una strega...`
` Orsù, perché non mi fai vedere di quanto potere dispongono i mobili di Kinzo?"`
`Allo scocchiare delle sue dita, ci fu un suono stridente.`
`Subito dopo apparve una bufera di farfalle dorate, le quali, vorticando in cerchio, iniziarono a formare un piccolo cumulo...`
`Esattamente come il freddo vento invernale che, mulinando, crea una catasta di foglie.`
`Da quel cumulo dorato spuntò un braccio, e poi... apparve qualcosa... come se un abitante di un mondo sotterraneo stesse emergendo dal sottosuolo.`
`"...C-Cos'è quello...?`
` Cosa diavolo è quello...?!"`
`Jessica continuava a boccheggiare, incapace di capire che cosa stesse vedendo in quel momento...`
`La sua reazione era esattamente ciò che si ottiene quando si cerca di comprendere qualcosa di incomprensibile.`
`L'essere che affiorò... probabilmente doveva essere un lacchè al servizio della strega.`
`Sembrava portare un'uniforme dello stesso modello di quella indossata dagli inservienti...`
`Ma il suo volto era diverso.`
` Aveva un aspetto strano...`
` Era ricoperto da un pelo nero come il carbone... Il suo respiro era fetido, e i suoi occhi emanavano lo stesso inconsueto bagliore della lava situata sottoterra...`
`E inoltre... come simbolo della sua non appartenenza al genere umano... possedeva due corna...`
` Era la figura di un lacchè dal viso caprino che era al servizio della strega...`
`"...!!!"`
`Ormai Jessica non riusciva neanche a trovare le parole con cui esprimersi...`
`Tutto quello che stava accadendo di fronte a lei non poteva essere spiegato con il buonsenso, e non potè far altro che annaspare con la bocca aperta...`
`Jessica non se ne era accorta...`
` Le leggi del nostro mondo erano già state tranciate via dall'isola.`
`Ciononostante, poteva comprendere qualcosa...`
` Quella capra lacchè era al servizio della strega... e stava puntando alla sua vita.`
`E apparentemente, la strega aveva già dato tale ordine.`
`{n}E a sua volta, quest'ultima volse a Kanon uno sguardo carico d'aspettative...`
`Lo guardò con un'occhiata di sfida ricolma di curiosità, come a chiedergli come avesse intenzione di proteggere la sua donzella!`
`Il lacchè sembrava avere i modi di una bestia, specialmente quando era emerso fuori, ma dal modo in cui si portava,`
` pareva detenere una grazia più che sufficiente per essere valevole di servire la Strega Dorata...`
`Ed era anche chiaro che, in lui, traboccava la gioia tipica dei mobili di soddisfare le aspettative del loro padrone.`
`"...Perché non me lo vuoi mostrare?`
` Fammi vedere il potere dei mobili di Kinzo!"`
`"Stavolta niente errori, intesi...?`
` E non dimenticarti che sei un mobile...`
` Se continuerai ancora adesso ad atteggiarti da essere umano, la tua sola morte non sarà un rimedio sufficiente.`
` Kihihihi{0}hi{0}hi{0}hi{0}hi{0}hi{0}hi{0}hihihih!"`
`La capra lacchè fece un gesto a mo' di un silenzioso inchino.`
`{n}Non si riusciva a capire se fosse in risposta alla sua padrona... o se fosse rivolto a Kanon, con cui si sarebbe scontrato.`
`Dopodiché, sulla mano del lacchè... apparve una lama di pura malvagità...`
`"...C-`
`Cosa cavolo è...`
` quello...?"`
`Era da un bel po' che Jessica non riusciva a comprendere cosa stesse accadendo dinanzi ai propri occhi...`
`Quello che era riuscito a capire... era che quella cosa luminosa stava minacciando la sua vita.`
`E in quel momento, le era sufficiente ciò.`
`Kanon si rivolse con delicatezza a Jessica, la quale si era nascosta dietro la sua schiena.`
`"...Signorina...`
` Per favore, indietreggi contro il muro...`
` Non allontani mai la schiena dalla parete."`
`"Eh...?!"`
`"...Mhmhmhmhmhmh!`
` Fa bene la donzella a nascondersi obbediente dietro la schiena del nobile cavaliere.`
` Goditi appieno l'immenso piacere di avere la tua vita protetta da un uomo...`
` Avanti!`
` Mostrarmi la tua lama, Kanon!!"`
`"..."`
`"...Meravigliosa...`
` Almeno per quanto riguarda il creare mobili, Kinzo potrebbe essere alla mia altezza."`
`"...Un utensile del genere... non è buono nemmeno per potare le rose."`
`"...K-Kanon-kun...`
` Cos'è...?"`
`"...Non volevo... mostrarvela."`
`"L'hai estratta abilmente...`
` Come ci si sente ad aver rivelato di essere una creatura subumana davanti alla ragazza di cui sei innamorato?"`
`"...Fai silenzio."`
`"...Hmph...`
` Ti spacci per calmo nonostante stai ardendo d'indignazione...?`
` Capisco, dopotutto si dice che le fiamme veramente roventi sono quelle placide di color blu.`
` E così che ti senti adesso?"`
`"È impossibile che io possa ucciderti con i miei poteri...`
` Tu sei la luna.`
` È impossibile distruggerla lanciandoci contro un ciottolo...`
` Tuttavia, per manifestarti hai riflesso la tua immagine sulla superficie dell'acqua."`
`"Se si lancia un ciottolo sulla superficie dell'acqua, per un attimo sarà possibile mandare la luna in scompiglio...`
` Tuttavia, sarebbe avventato affermare che la luna è stata distrutta.`
` Perciò..."`
`"Finché la mia vita non giungerà a termine...`
` continuerò a colpire il tuo riflesso sull'acqua...!"`
`"Così mi piaci, Kanon!!`
` Cominciate, mobili!!"`
`"...Oh...`
` Una scia magnifica."`
`Le parole di meraviglia espresse dalla strega spezzarono il silenzio, e per un istante, spezzarono anche la paralisi di Jessica.`
`"...`
` S-`
`Sto...`
` sognando...?"`
`"Fatti avanti.`
` Infimo mobile della strega...`
` Ti sbatterò nell'inferno da cui provieni."`
`"..."`
`Sulla guancia di Kanon rimase una striscia rossa...`
`{n}Vedendo ciò, la strega fece un gran ghigno...`
`"Kuahahahahahahahahah...`
` Sentiti libero di farfugliare scuse sul non aver riacquisito i tuoi istinti."`
`"..."`
`"...K-Kanon-kun... tieni duro...!"`
`"...È tutto a posto...`
` Io... non morirò, non ancora."`
`La scia lasciata dalla capra lacchè... tracciò un ampio arco nell'aria...`
`Kanon... non si trovava lì...`
`{n}Era dietro di lei.`
`"...Torna da dove sei venuto, e attendi il ritorno della tua padrona...`
` Sparisci."`
`Se la battaglia disegnata da quelle scie lucenti fosse una partita di scacchi...`
`{n}Cogliere l'avversario da dietro sarebbe stato uno scacco da parte di Kanon.`
`Doveva metterlo all'angolo, ancora, ancora, e ancora.`
`{n}In modo da effettuare uno scacco matto in sette mosse...!`
`Forse alla capra lacchè non era stata concessa neanche la capacità di vocalizzare i suoi ultimi spasmi...`
`Crollando a terra in ginocchio, si sgretolò in uno sciame di farfalle dorate svolazzanti...`
`Per cui, l'impatto sul pavimento avvenne senza alcun rumore...`
` Persino chi non sarebbe riuscito a capire lo scontro... avrebbe quantomeno compreso che Kanon era stato senz'altro eccezionale.`
`"......Hmph.`
` Non si può vincere con quelli fatti a mano...`
` Forse ti ho giudicato troppo male."`
`"Tu sei la prossima... {f:5:Beatriceeeeeeee}!!"`
`Nell'attimo in cui la lama di Kanon squarciò in diagonale la figura della strega, tagliandola come avrebbe fatto con del burro fuso, essa si disgregò in una nube dal color dell'oro...`
`Si disperse in migliaia di farfalle dorate, e per un singolo istante, la stanza venne colmata da una luce con la stessa tinta del crepuscolo...`
`Era precisamente come aveva detto Kanon stesso.`
` Cercare di fendere {f:5:Beatrice} era equivalente a fendere la luna riflessa in uno specchio d'acqua...`
`La strega si trovava dietro Kanon, sfoggiando un'espressione perfettamente ordinaria sul suo volto, come se fosse stata lì per tutto il tempo.`
`"Ahahahahahahah...!!`
` È stato uno spettacolo piuttosto interessante.`
` Stavo pensando di chiudere un occhio in segno di rispetto, ma adesso la tua maleducazione mi ha fatto cambiare idea..."`
`"Non mentire!`
` Non ti lascerò uccidere la signorina...!!`
` Anche se sarà irrealizzabile... Non permetterò che venga uccisa prima di me!"`
`"Non sei neanche capace di arrivare a tanto.`
` Taci, mobile.`
` Rimani muto, mobile.`
` Impara a stare al tuo posto, mobile!!"`
`"...K-Kanon-kun non è un mobile...!"`
`"...Oh...`
` E cosa te lo fa pensare?"`
`"Non ho bisogno di una ragione...`
` Kanon-kun è Kanon-kun."`
`"No, il suo vero nome è un altro... ma il suo nome non lo rende un mobile!`
` Kanon-kun vive a modo suo.`
` È una cosa davvero nobile, ed è lui a decidere per se stesso..."`
`"Dire che non può avere un'opinione perché è un mobile, e che non può vivere la sua vita a causa di ciò... è sbagliato!!"`
`"Signorina... non la provochi."`
`"No, lo dirò chiaro e tondo...`
` Kanon-kun non è un mobile.`
` Lui è un essere umano...`
` E sai perché?"`
`"Kanon-kun è accorso per salvarmi di sua spontanea volontà.`
` E si è frapposto ad una strega terrificante come te.`
` Ha avuto numerosissime opportunità per abbandonarmi, ma non l'ha fatto..."`
`"...L'abnegazione è una mentalità nobile che soltanto gli umani possiedono!!`
` Perciò, Kanon-kun è umano!!`
` Quindi rimangiatelo!`
` Non dare un'altra volta del mobile a Kanon-kun!!"`
`"...Si... gnorina..."`
`"Hmph...`
` Mhmhmhmhmhmhmmhmh...`
` Kuhahaha{0}ha{0}ha{0}ha{0}ha{0}ha{0}ha{0}ha{0}hahahah.`
` Wahahahahahahahah!!"`
`"Zitta, umana!!`
` Facciamola finita al più presto, dopotutto siamo ancora al secondo crepuscolo.`
` Adesso verranno offerti in sacrifico ‘i due che sono vicini’, la cui nobiltà d'animo è stata vicendevolmente riconosciuta."`
`"Orsù, pezzo dei Sette Picchetti del Purgatorio, sorgi, e perdona il peccato della lussuria!!!"`
`Con un misto di riso e rabbia sul volto, la strega invocò il suo mobile.`
`"...Asmodeus, della Lussuria.`
` Presente."`
`"Questa farsa mi ha stufato.`
` Esegui al più presto il secondo crepuscolo...`
`{n}Non metterci troppo, d'accordo?"`
`"...Ai suoi ordini."`
`"...È-È sbucata fuori un'altra stramboide..."`
`"...Nggh..."`
`Kanon capì tutto in meno di un battito di ciglia...`
` Per la strega, il tipo dal volto caprino di un attimo prima non era che una pedina dal calibro di un pedone.`
`Tuttavia, il mobile appena evocato... aveva un valore da pedina notevolmente diverso.`
`"...Ma quanto sono fortunata per essermi stata concessa una preda così fantastica...`
` Uhuhuhuhuh, hai paura?`
` Che carinooo.`
` Uhuhuhuhuhuhuh!"`
`"...Avanti,`
` mobile della strega...`
` Non mi farò uccidere da te...!"`
`"Uhuhuhuh!`
` Ti dai tante arie per essere un lumacone incapace di prendermi..."`
`"Ecco che arrivo, sei pronto...?`
` Dimmi, dimmi, dove lo vuoi?`
` Dove vorresti essere trafitto?`
` Rispondimi, bambolino.`
` Ti trafiggerò bene in fondo, ovunque tu vorrai...!!`
` Uhuhuhuhuhuhuhuh, e su, rispondimi, bambolino...!"`
`"N-Non chiamarmi bambolino!!!"`
`"Kyahahahahah!!`
` Sto arrivando, lumacone!!`
` Su, prova a prendermi, occhi di talpa!!`
` Kyaahaha{0}ha{0}ha{0}ha{0}ha{0}ha{0}hahah!!"`
`"Ughhh......!!"`
`"...S-Signorina..."`
`"Eh... Non riuscivo a seguirla con lo sguardo...`
` Ma la mia supposizione era esatta...`
` Ben... ti sta, cazzo..."`
`Il bersaglio era la schiena di Kanon...`
`{n}Ma Jessica lo aveva previsto.`
`Aveva previsto che la strega beffarda avrebbe mirato all'esatto opposto di un bersaglio onesto e leale... ossia, la sua schiena.`
`Ma non aveva modo di difenderla...`
`{n}Non aveva intenzione di fare la martire.`
`{n}Credeva che non ci fosse altro modo per proteggere il dorso di Kanon...`
`Perciò, non le rimase altra scelta se non di incassare il colpo con la sua stessa schiena.`
`Il mobile della strega, che aveva mutato le proprie fattezze in un picchetto demoniaco, era conficcato in profondità nel dorso di Jessica...`
` Era evidente che fosse una ferita fatale che aveva raggiunto i suoi polmoni.`
`Osservando la scena, la strega emise una fragorosa risata maligna.`
`Perché {i:il punto previsto dalla strega} era stato colpito a segno...`
`{n}Ogni singola cosa era andata come previsto!`
`"È tutto a posto, Kaaanooon...?`
` Sbaglio o la signorina Jessica è stata uccisa prima di te??"`
`"Kueheheheheh, sì, sì, eccola, eccola, è proprio quella, quella è la faccia che volevo vedere!!`
` Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hihihih!!`
` Che piacere sublime!!`
` Basta così, ora muori, muori, fammi ridere!!"`
`"Orsù, pezzo dei Sette Picchetti del Purgatorio,`
` sorgi, e perdona il peccato...`
` dell'ira!!"`
`"...Satan, dell'Ira.`
` Presente."`
`"Questa preda è tua.`
` Mangiala seduta stante, e caliamo il sipario su questo misero palco."`
`"Se tu fossi stato un essere umano, avrei detto che questo è il momento di ritirarti, ma dato che sei un mobile, forse dovrei dire che è ora che l'attrezzista ti porti fuori scena!"`
`"...Io... ho smesso di essere un mobile.`
` E non dubiterò di ciò... mai più!"`
`"...Uhuhuhuh, ma cosa dici?`
` Vuoi essere di nuovo ucciso da me?"`
`"Il tuo petto... è così caldo, ed è così piacevole da traffigere, sai...?`
` Andiamo, fammelo assaporare di nuovo, va bene...?`
` Fammi godere come si deve dentro al tuo petto caldo, e schizzami il tuo sangue così cocente..."`
`"Kyahahahahahahahahahahahahahahah!!!"`
`"Ghh...!!"`
`Era impossibile bloccarla.`
`Un rumore simile ad un picchio tamburellante permeò in tutta la stanza...`
` e prima che potesse dire ‘ah’...`
` lei si trovava già al centro del suo petto...`
`Secondo le regole degli scacchi, quando un pezzo viene mangiato, è impossibile che la pedina avversaria possa difendersi.`
`Per cui era un risultato scontato, determinato dalle regole del gioco.`
`Kanon si poggiò a terra con entrambe le ginocchia...`
` Dopodiché, porse le sue scuse...`
`Non erano rivolte alla strega...`
` E nemmeno alla ‘signorina’...`
`Porse le sue scuse... a Jessica.`
`"...Mi dispiace...`
` Non sono riuscito... a proteggerti..."`
`"...Non preoccuparti...`
` Sei stato davvero... fantastico..."`
`Infine, Kanon crollò al suolo...`
` per poi cadere accanto a Jessica, e i due giacquero in una maniera reminescente la costellazione dei Gemelli.`
`"...Sai, Kanon-kun...`
` tu non sei più un mobile..."`
`"...Sì...`
` me ne sono...`
` reso conto...`
` troppo tardi..."`
`"Volevo chiederti...`
` quale fosse il tuo vero nome..."`
`"...Il mio...`
` vero nome è`
`...`
` Ah...`
` aaaaaah... ah..."`
`Nei suoi ultimi istanti, Kanon avrebbe voluto dirle il suo vero nome...`
` Ma ormai... Jessica era caduta in un sonno da cui non si sarebbe mai più risvegliata...`
`Pertanto Kanon, che aveva difeso il suo vero nome fino a quel giorno...`
` alla fine...`
` non potè... rivelarlo a Jessica...`
`"...Io...`
` sono diventato un...`
` u... ma..."`
`Quelle furono... le ultime parole lasciate da Kanon.`
`"Wahahahahahahahahah, kihihihihaha{0}ha{0}ha{0}ha{0}ha{0}hahah!!`
` Non farmi ridere, mobile!!"`
`"Potranno passare cent'anni, un mobile rimarrà sempre un mobile!`
` Quale razza di idiota scaverebbe una tomba per un mobile quando lo getta via?`
` Farà a pezzi il mobile per farci della legna da ardere, e tutto ciò che ne rimarrà sarà cenere!!"`
`"Mhmhmhmhmh, proprio così, non esistono lapidi incise in onore a un mobile...!`
` Sembra che tu creda che una volta morti, non si possa ricevere più alcuna umiliazione, ma è un ragionamento da sprovveduti...`
` Ti insegnerò io... cosa significa oltraggiare i morti.`
` Mhmhmhmhmh!!!"`
`Dopo aver dato uno sbuffo alla sua pipa, la strega soffiò del fumo sul cadavere di Kanon...`
`Così facendo, il corpo di Kanon si librò dolcemente in aria... e si volatilizzò, come se una bocca invisibile lo avesse divorato.`
`La strega era stata spregevole fino all'ultimo...`
` Ai cadaveri dei due, che erano finalmente riusciti a intendersi, non fu concesso nemmeno di stare vicini...`
`Se uno spettatore avesse assistito a ciò, probabilmente avrebbe disapprovato, definendolo un autentico oltraggio nei confronti di chi era morto...`
`Tuttavia, {f:5:Beatrice} era di gran lunga più crudele di così...`
`{n}Cosa che sarebbe diventata immediatamente chiara...`