`"...Capisco.`
` Pare che abbia avuto inizio."`
`"...Sì."`
`"..."`
`Nonostante Kinzo avesse saputo delle sei morti, le sue emozioni non vacillarono minimamente.`
`La faccia che aveva mentre guardava fuori dalla finestra... era simile a quella ghignante di un giocatore di scacchi, in risposta ad una mossa superlativa del suo avversario...`
`Era alquanto impensabile che un padre che aveva perso così tanti figli in una volta sola potesse sfoggiare una simile espressione.`
`"...Gouda e Kanon sono andati a telefonare alla polizia, seguendo gli ordini della signora Rosa.`
` E in seguito, ci è stato ordinato di chiedere ulteriori istruzioni a lei, padrone...`
` Cosa dovremmo fare?"`
`"...Quest'isola è già stata tranciata fuori dal mondo reale.`
` Telefoni e apparecchi simili non si riveleranno di alcun aiuto."`
`"Devo fermarli?"`
`"...Finché la roulette non terminerà il suo corso, quello che faranno per passare il tempo sarà affar loro.`
` Lasciali fare ciò che più li aggrada."`
`"...Sissignore."`
`"...Ehm...`
` Cosa dovrei riferire alla signora Rosa?"`
`"Non ho forse detto che quello che fanno per passare il tempo è affar loro?!!`
` Possono pure mettersi a cantare o ballare!`
` Sono liberi persino di impiccarsi o di gettarsi in un calderone bollente!!`
` Finché non moriranno 13 persone, potranno trascorrere il loro tempo come vorranno.`
` Se sono annoiati, allora possono riflettere sul perché sei per nove fa quarantadue!!`
` È la risposta ai misteri dell'uomo e dell'universo!!"`
`"S-Sì...!`
` S-Sono mortificata...!"`
`La sua indignazione improvvisa terrorizzò Shannon...`
` Genji le fece un gesto per dirle di non parlare oltre.`
`A Shannon non rimase che pentirsi di aver preso parola in modo inopportuno...`
`"Tuttavia...`
` Anche voi potete fare come meglio credete...`
` Genji.`
` E anche tu, Shannon.`
` Fino ad oggi mi avete sempre servito bene."`
`"N-Non siamo degni di tale elogio...`
` Però, ecco..."`
`"...Noi siamo dei mobili che hanno giurato di prestare servizio al loro padrone.`
` Noi saremo costantemente al suo fianco...`
` fino a quando non giungerà la fine."`
`"...`
`Voglio raccontarvi...`
` ogni cosa...`
` Shannon.`
` Sto scrivendo un testamento.`
` Trascrivi il mio dettato, per favore...`
` Tu, Genji, fammi la mia solita bevanda, per piacere."`
`"Eh...?`
` S-Sissignore...!"`
`A causa delle condizioni di salute di Kinzo, Nanjo lo aveva spesso incoraggiato a scrivere un testamento, ma ogni volta lui andava su tutte le furie...`
`Da lì in poi, si sarebbe potuto dire che il termine ‘testamento’ fosse il vocabolario più detestato da Kinzo.`
`E dato che quella parola era uscita proprio dalla sua bocca, Shannon non potè fare a meno di dubitare per un istante delle proprie orecchie.`
`Shannon allestì rapidamente un tavolino e dei fogli per scrivere.`
` E insieme a lei, Genji iniziò a preparare la tipica bevanda mefitica verde di Kinzo, proprio come gli era stato ordinato...`
`"Sono pronta per cominciare."`
`"...Mmh...`
` Da dove dovrei iniziare...?`
` Forse potrei anche parlare della mia vita...`
` Sarà piacevole lasciare una testimonianza delle mie partite più memorabili..."`
`"È davvero avvincente leggere fonti riguardanti partite vecchie oltre un secolo... Un viaggio mentale in cui si esaminano i pensieri dei giocatori...`
` In tal caso, i registri delle partite che ho sostenuto nella mia vita potrebbero, a loro volta, invitare le generazioni future a intraprendere un viaggio attraverso i miei pensieri...`
` Hmph."`
`Con le mani dietro la schiena, Kinzo girò per un po' in cerchio intorno alla stanza, ponderando da dove iniziare a discorrere...`
`"Padrone...`
` Ecco a lei."`
`"Bene.`
` Grazie, amico mio...`
` Dunque.`
` Per narrare la mia vita, occorre che io cominci la mia storia dall'incontro con la strega..."`
`"Appunta tutto, Shannon...`
` Il mio primo incontro con {f:5:Beatrice} ebbe luogo molto tempo fa.`
` In quale anno dell'era Showa avvenne...?`
` Se ricordo bene, era alla fine della guerra..."`
`Ci prendemmo il tempo necessario per recuperare la calma...`
` e giurammo ai nostri genitori che avremmo acciuffato il colpevole a qualunque costo.`
`Sarebbe stata una falsità affermare che avevamo smesso di mortificarci...`
`Anche allora, se avessimo minimamente ceduto, saremmo stati posseduti dalla rabbia, ricorrendo alla violenza come aveva fatto Jessica.`
`Dopo essere tornato, Gouda aveva riferito che Kanon-kun si stava prendendo cura di Jessica...`
`A quanto pareva, era ancora molto turbata emotivamente.`
`"...Capisco.`
` Grazie...`
` Forse una persona giovane saprà comprendere meglio i sentimenti di una sua coetanea...`
` Credo che sia meglio lasciarli soli, per ora."`
`"Rosa‐san...`
` Continuare a rimanere qui non ci porterà a nulla...`
` I telefoni non funzionano, ma domani arriverà il battello, e potremo contattare la polizia.`
` Dovremmo lasciare tutto così com'è per le indagini delle forze dell'ordine."`
`"...Concordo con il dottor Nanjo...`
` Permanere in un posto del genere nuocerà alla nostra salute...`
` Torniamo alla villa e prepariamo del tè nero..."`
`"...Giusto.`
` Anch'io sono a favore...`
` Battler-kun, George-kun, vi sentite pronti...?`
` Chiudiamo le porte di questo luogo.`
` Dovremmo lasciare tutto così com'è per l'arrivo della polizia."`
`"È vero...`
` Battler-kun... stai bene...?"`
`"...Sì...`
` Ho pianto tutte le lacrime che potevo versare...`
` Sto bene ora."`
`L'indagine meticolosa della polizia avrebbe sicuramente rinvenuto qualche prova...`
` Ma non eravamo abbastanza maturi da attenderla...`
`Avevo investigato nella cappella per conto mio, cercando di mettere le mani sul colpevole prima che la polizia arrivasse...`
`E tutto ciò che ne ricavai... fu un avvilente zero assoluto...`
`{n}Non trovai neanche un indizio.`
`"Forza... usciamo...`
` Maria, noi ce ne stiamo andando...`
` Non stare lì a fissare...!"`
`"...Uuh."`
`"Su, su, signorina Maria...`
` Andiamocene...`
` Qui prenderà freddo."`
`"...Papà, mamma...`
` Grazie di tutto.`
` State certi che diventerò un uomo che non deluderà le vostre aspettative..."`
`George rivolse ai suoi genitori le sue ultime parole di addio...`
`Dopo averlo visto, Battler fece lo stesso.`
`"...Papà, Kirie-san."`
`Osservando le loro facce... sembravano dormire, ma... ciò rese la faccenda ancor più frustrante...`
`"...Perdonatemi per lasciarvi in un posto così glaciale...`
` Vi prometto che catturerò il responsabile...`
` Ve lo prometto..."`
`"...Cos'è... questo?`
` Che graffito disgustoso...`
` L'ha disegnato il colpevole?"`
`"Decisamente di cattivo gusto...`
` È orripilante..."`
`Quando la porta della cappella venne chiusa, vedemmo per la prima volta quello spaventoso murale.`
`"Quando l'avevamo trovato era già così...`
` Sicuramente è stato il colpevole a disegnarlo..."`
`"...Il colpevole è la strega, perciò sarà una sorta di cerchio magico per invocare un demone, no...?"`
`"Kihihihihihihihihihih...`
` Questo è il settimo pentacolo del Sole.`
` Neanche questo conosci...`
` Kihihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hihih.`
` Ahia."`
`"Ehi!!`
` Non ti dico sempre di smetterla con quella risata raccapricciante?!!"`
`"Continua, Maria...`
` Qual è il suo significato?"`
`"È un pentacolo per svincolarsi dalle catene, che siano fisiche o spirituali...`
` E la scritta in ebraico attorno alla circonferenza recita: ‘Signore, tu hai spezzato le mie catene.`
` A te offrirò un sacrificio di ringraziamento, e invocherò il nome del Signore’."`
`"...Un sacrificio di ringraziamento...?`
` Stai dicendo che papà e gli altri sono stati uccisi per essere sacrificati a questo pentacolo...?!"`
`"Calmati, George-kun...!`
` Questo è il colpevole che ci sta provocando...`
` Non ha alcun significato.`
` Pensarci sopra servirà solo ad avvelenarti."`
`"...Inoltre, c'è anche scritto qualcosa in inglese...`
` ‘{i:Happy Halloween for}’... ‘{i:Maria}’...`
` Capisco.`
` E di conseguenza, Maria ricevette la chiave per aprire questo posto... Dico bene?"`
`"Però qui siamo alla cappella...`
` Forse con ‘Maria’ non ci si riferisce a Maria-chan, ma alla Vergine Madonna...`
` In tal caso, si potrebbe leggerla come una blasfemia contro Dio nel nome di Halloween."`
`"Si dice che le streghe che contrattano con i demoni giurano di profanare il nome di Dio in eterno...`
` Se la si vede in questo senso, è un crimine davvero stregonesco."`
`"Ne sei molto informato.`
` Stai ripetendo quello che dice Maria?"`
`"...Qualcosa del genere, sì."`
`"La cappella, eh...?`
` Li ha chiamati qui nella cappella apposta per ucciderli...`
`{n}Zia Rosa.`
` Per caso la cappella ha un'importanza particolare...?"`
`"Cosa intendi per... importanza particolare?"`
`"Beh, ecco...`
` Ha portato fin qui i cadaveri di sei individui, e ha allestito delle decorazioni piuttosto ricercate..."`
`"Non possiamo asserire se queste sei persone siano state chiamate qui prima di venire uccise, o se siano state uccise prima di venire portate qui...`
` Ma in ogni caso, richiederebbe uno sforzo considerevole...`
` Quale motivo aveva il colpevole...`
` {i:per volere qui sei persone morte}...?"`
`"...Giusto.`
` Avendo svolto qualcosa di così elaborato, le probabilità di rinvenire prove sconvenienti all'arrivo della polizia saranno estremamente alte..."`
`"Non può essere che il colpevole non l'avesse previsto...`
` Se è così, ne consegue chiedersi perché impegnarsi fino a questi livelli...`
` per compiere qualcosa di simile..."`
`"In tal caso, c'è una domanda che sorge spontanea...`
` Qual'è il significato di questo luogo in cui sono stati scoperti i sei cadaveri?"`
`"...Questa cappella... era importante per nostro padre.`
` Mi è stato severamente proibito di metterci piede, sin da quando ero una bambina."`
`"Uuh...`
` Anche Maria una volta è venuta qui, e venne sgridata tantissimo...`
` Uuh..."`
`"Un'importante cappella...?`
` Ha qualche collegamento con la famiglia Ushiromiya...?"`
`"Non lo so...`
` Nostro padre considerava la cappella un luogo molto sacro, e ne attribuiva un valore così grande da averla ristrutturata per diverse volte."`
`"Ma, come tutti noi ne siamo a conoscenza,`
` lui non è un devoto credente, data la sua grande passione per la magia nera...`
` Non ho mai sentito che venisse qui per pregare a Dio."`
`"...Per quanto io ne sappia, il padrone non si è mai recato qui.`
` Noi chiamiamo questo luogo ‘la cappella proibita’ e... ehm...`
` L'abbiamo sempre trattata come un'inquietante casa infestata."`
`"Nostro padre non si è mai avvicinato qui di persona, ma per qualche ragione, per varie volte all'anno la faceva pulire ai domestici...`
` Sembrava che la tenesse sempre pulita per poterla usare una volta giunto il momento appropriato."`
`"E ciononostante, viene chiamata ‘la cappella proibita’...`
` Ihihih!`
` Sarà inopportuno da dire, ma suona bene come nome, no?`
` Dottor Nanjo, lei è un vecchio amico di nostro nonno, giusto?`
` Ha mai chiesto dettagli a riguardo?"`
`"...Glielo chiesi parecchio tempo fa, ma non ricordo cosa mi disse per evitare l'argomento...`
` Già, forse mi rispose così..."`
`"Che un giorno, forse anche lui avrebbe potuto ricevere una benedizione in tale luogo.`
` Ma finché non sarebbe avvenuto un miracolo, quel giorno non sarebbe mai arrivato."`
`"Cosa vuol dire...?`
` Cosa si può fare in una cappella?`
` Non intenderà mica il suo funerale?"`
`"Non credo che Kinzo-san si riferisse a ciò...`
` Lui si è sempre focalizzato sul vivere nel presente, invece di pensare a cosa accade dopo la morte...`
` Tuttavia, pare che ciò sia stata la radice dei problemi rigurdanti l'eredità."`
`"Allora che cosa dovrebbe fare nella cappella...?`
` Pregare?`
` Nella cappella si fanno anche le confessioni, vero...?`
` Ad ogni modo, la cosa puzza."`
`"...Io non saprei dire il perché...`
` ma come ha detto il Dottor Nanjo, agli occhi di nostro nonno...`
` sembra che fosse predestinato sin dalla costruzione di questa cappella che, finché non fosse avvenuto un miracolo, non avrebbe ricevuto una benedizione."`
`"Come fai a saperlo...?"`
`"Guardate... È scritto lì in maniera esplicita...`
` Sì, proprio lì."`
`Il fratellone George indicò un rilievo con delle lettere dorate arrugginite, posto sulla porzione dell'arco al di sopra della porta.`
`Sembrava esserci scritto un messaggio in inglese...`
` Lo stato della ruggine rivelava che il messaggio era stato affissato sin da quando l'edificio venne costruito.`
`"...Faccio pena con l'inglese...`
` Che c'è scritto...?`
` ‘Dis doar iz...{0}opend...{0}onli att...{0}purobabiliti off’??`
` Scusate, sono proprio negato."`
`Mi arresi alla prima delle due righe, non essendo riuscito a leggerla...`
`{n}Il resto del gruppo sembrava riuscire a farlo correttamente.`
`"...Vediamo, se non erro, dato che viene la m, poi la b, la t e la q...`
` Dunque, dunque... quanto dovrebbe essere grande... Credo sia, ecco`
`..."`
`"In ogni caso è incredibile.`
` Non si può neanche contarlo con le dita di entrambe le mani.`
` A meno che non avvenga un miracolo, è davvero impossibile."`
`"...Vero.`
` Era il modo con cui Kinzo un tempo si esprimeva, usando concetti del gioco d'azzardo per parlare di qualsiasi cosa."`
`"Un momento, riuscite tutti a leggerlo?`
` Qualcuno dica anche a me cosa significa."`
`"Kihihihihihih...`
` Studia almeno l'inglese.`
` Come hai fatto ad entrare al liceo senza riuscire a leggere frasi così semplici?`
` Kihihi{0}hi{0}hi{0}hi{0}hi{0}hihih,`
` ahia.`
` Ahia,`
` ahia,`
` ahia."`
`"Fatti i cavoli tuoi.`
` Che c'è scritto, quindi?"`
`"...Su per giù dice:`
` ‘Finché non avverrà un miracolo, questa porta non si aprirà.`
` Finché non avverrà un miracolo, tu non sarai benedetto’..."`
`"La stregoneria di nostro nonno si basa su probabilità astronomicamente basse...`
` In altre parole, il miracolo che potrà aprire questa porta... probabilmente richiederà un potere magico incredibilmente ampio...`
` Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hihih.`
` Ahia."`
`"Bene, grazie per l'aiuto, ora stai zitta.`
` Rosa-san, hai portato Maria a un corso di inglese?`
` Allora è vero che bisogna imparare l'inglese mentre si è giovani."`
`"...‘La cappella proibita’, eh...?`
` A prescindere che la strega {f:5:Beatrice} sia veramente una strega o meno, si mormora che sia una donna esistita decine di anni fa...`
` e che fosse l'amante di nostro nonno."`
`"Questa è, ehm, solo una mia supposizione personale, ma...`
` io sono convinto che il padrone amasse profondamente {f:5:Beatrice}‐sama.`
` Tuttavia, non poterono congiungersi, essendo lui già sposato."`
`"...Capisco...`
` Se {f:5:Beatrice}, ormai morta, venisse resuscitata tramite la magia di un miracolo, potrebbe sposarla senza alcuna vergogna, ora che la nonna è deceduta.`
` E se si unissero in questa cappella... Non trovate che questa storia sembra uscita da una fiaba?"`
`"...Non penso che sia una storia così insensata.`
` È un fatto risaputo che nostro padre ami ancora intensamente {f:5:Beatrice}..."`
`"Inoltre, anche se l'ho definita inquietante,`
` trovo che l'interno della cappella sia decisamente magnifico...`
` Immaginare nostro padre costruire questa cappella nella speranza di convolare a nozze con la sua amante morta, non mi sembra un'ipotesi così fuori luogo."`
`"...Nostro nonno probabilmente sapeva che, dal momento in cui edificò la cappella, non l'avrebbe mai usata come chiesa nel corso della sua vita..."`
`" Ma lui pregò che la strega ritornasse in vita grazie a qualche miracolo.`
` E se tale miracolo fosse avvenuto, aveva avuto in mente di sposarsi qui..."`
`"...Capisco...`
` A rifletterci su, questo luogo sarebbe incredibilmente importante anche per {f:5:Beatrice}‐sama...`
` Nonostante lui sapesse che la cappella non sarebbe mai stata aperta...`
` Che storia d'amore infelice."`
`Gouda-san parlava in tono sommesso, sebbene fosse ben più piazzato di me.`
`Tutti rimasero in silenzio, ma sembravano d'accordo con la sua opinione.`
`"Nonostante lui sapesse che era una cappella che non sarebbe mai stata aperta...`
` probabilmente sognava ancora il giorno in cui sarebbe avvenuto un miracolo...`
` Kinzo-san in gioventù era un grande romantico.`
` Penso di capire cosa provava."`
`"Ihihih.`
` Chissà...`
` Ma tutti voi entrate quattro volte all'anno per pulirla, giusto?"`
`"Ma quale proibita.`
` Noi siamo appena entrati e usciti.`
` Non c'è stato alcun miracolo.`
` Avevamo con noi la chiave, e dopo un ‘clunk’ eravamo dentro.`
` Tutto qui, non spariamo assurdità."`
`"...Eh...?`
` Eh?!`
` Allora... questo che vuol dire?"`
`"I-In che senso ‘questo che vuol dire’...?"`
`Volevo solamente scherzare sull'atmosfera stucchevole che non mi andava a genio...`
` Eppure zia Rosa mi aveva improvvisamente aggredito con una faccia molto seria.`
`Il viso di zia Rosa si fece sempre più pallido...`
` E per diverse volte, alternò il suo sguardo avanti e indietro tra il cerchio magico sulla porta e ciò che teneva in mano.`
`"C-Che cosa le prende, signora Rosa...?"`
`"Rispondi, Gouda-san!`
` La chiave di questa cappella!`
` Genji-san non aveva forse detto qualcosa a riguardo?`
` {i:Aveva detto che ce n'era una sola}!"`
`"...Eh?`
` ..."`
`"...Kihihihihihihihihihihihihihihihihihih...`
` Ce ne avete messo di tempo per accorgervene.`
` Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hihih..."`
`...A volte gli scherzi dei bambini non vengono notati dagli adulti, e il bambino che ne tende uno finisce per scoraggiarsi.`
`Se in un momento successivo qualcuno cadesse vittima di uno di quegli scherzi, ciò renderebbe il ragazzino enormemente felice...`
`Il giubilio espresso da Maria in quel momento lo ricordava moltissimo...`
`"...E-Ehm, sì.`
` Questa chiave ha solo un esemplare.`
` La cappella è importante per il padrone, per cui esiste un solo esemplare della chiave, senza duplicati...`
` Di solito è custodita al sicuro nella cassetta delle chiavi nella stanza per i domestici, ma..."`
`"Esatto.`
` E Genji-san aveva detto che non c'era...`
` Qualcuno l'ha rubata... e l'ha messa in una busta da consegnare a Maria!!`
` E questo è successo ieri!"`
`"...Ma che...?`
` Il che significa...`
` che qualcosa non quadra, no?"`
`"...È assurdo...`
` Questa storia sta prendendo una brutta piega."`
`"C-Che cosa intendete...?`
` Non ho la minima idea di cosa stiate parlando..."`
`"Neanch'io...`
` Potreste spiegare la situazione...?"`
`...Non era la stupidità ad impedire a Gouda e Nanjo di capire.`
` Era la mancanza di conoscenza...`
` Non sapevano per quanto tempo l'unica chiave per la cappella fosse rimasta nelle mani di Maria.`
`"Non c'è dubbio!`
` Era chiusa a chiave!!`
` L'ho aperta io!!`
` Non c'è alcun dubbio!!"`
`Zia Rosa chiuse la porta della cappella, per poi serrarla a chiave, tirare per controllare se la serratura funzionasse, e aprirla di nuovo, ripetendo più volte il processo.`
`Il suo colorito si fece ancor più pallido...`
`"Fino a quando non avevo preso la chiave dalla busta di Maria e aperto questa porta,`
` sono sicura che fosse chiusa a chiave!!`
` Ma la chiave era stata messa nella busta e affidata a Maria, no?!`
` E questo successe ieri, prima di mezzogiorno!!!"`
`"...Che cosa hai detto...?"`
`"Ma questo... non può essere...!"`
`"Invece sì...`
` Ieri, a mezzogiorno, Maria ha ricevuto l'unica chiave da una donna che proclamava di essere una strega.`
` In altre parole, la cappella era una camera chiusa da mezzogiorno di ieri fino a stamattina, quando Rosa-san ha sbloccato la serratura..."`
`"Come è riuscito a portare lì dentro sei persone per poi ucciderle?!"`
`La morte delle sei persone ci aveva turbato.`
` Eravamo convinti che, dopo aver sentito parlare dello strano cerchio magico e della storia della cappella, avremmo capito qualcosa...`
`Invece erano questioni prive di alcuna importanza!`
`Da mezzogiorno della giornata precedente fino a quella mattina, la cappella era una camera chiusa.`
`{n}Ma i nostri genitori erano stati con noi fino alla notte scorsa.`
`Come aveva fatto il colpevole ad aprirla?!`
`{n}E come aveva fatto a chiuderla?!`
`"...Odio come continui a ripeterti...`
` Di nuovo?`
` Un'altra camera chiusa?!`
` Vuoi dirmi che hai sbloccato la porta con il potere della magia?!!`
` Guarda che non sono stupido!!"`
`"Se mi stai chiedendo di mostrarti come uso il mio potere per aprire le serrature, posso farlo volentieri...`
` Ma questo non ti farà cedere."`
`"Tu parli di {i:spiegare tutto con gli umani}!`
` Nell'esatto momento in cui non avrai più alcun margine di argomentazione, la vittoria sarà mia!!`
` Su, forza, come pensi di demolirmi?`
` Se è stato un umano, qual è il tipo di trucco che ha usato, mmh~?"`
`"È come per la camera chiusa dell'altra volta...`
` Le informazioni sono insufficienti!!`
` Non si riesce a ragionare in questo modo!`
` Si possono tirar fuori scuse di ogni tipo, si può adoperare qualsiasi gioco di prestigio!!`
` Non ha senso usare la deduzione!"`
`"Ah!`
` Ancora con questa lagna?`
` Starai a guardare perché non hai abbastanza elementi da cui partire?`
` Non si può dedurre nulla perché le informazioni sono incerte?`
` Ah, le solite scuse impiegate da voi umani per smettere di pensare in maniera critica.`
` Chi ti credi di essere, miserabile umano?!"`
`"Stai dicendo che, se non sei al livello del demone di Laplace, non riesci a formulare neanche un singolo pensiero, razza di incapace?!!`
` E per giunta parli come se la mancanza di informazioni giocasse a tuo svantaggio, quando in realtà è l'esatto opposto, o sbaglio?"`
`"Più aumenteranno le informazioni che riceverai, e più soffrirai!`
` Il risultato che otterrai sarà soltanto un compressore che ti schiaccerà con maggior forza!`
` Kueheheheheheheheheh!!"`
`"Beh, in tal caso, lasciami dire una cosa.`
` Prima di tutto, è impossibile verificare che sia una camera chiusa!!`
` Se stiamo già tirando fuori demoni e diavoli, anch'io ne ho uno in serbo per te..."`
`"Posso dimostrare che questa {i:non sia} una camera chiusa.`
` Sarà sufficiente mostrare un modo con cui si può entrare e uscire!"`
`"Ma è impossibile dimostrare che questa {i:sia} una camera chiusa!!!!`
` Non si può negare l'infinità di metodi per entrare.`
` In altre parole, questa non è che una probatio diabolica!!`
` La definizione di camera chiusa è in realtà indimostrabile!!"`
`"Dopo aver cessato di usare il giudizio critico con il pretesto della mancanza di informazioni, te ne esci fuori con questo...`
` E sia.`
` Se questa è la tua mossa, te la concederò.`
` Continua pure."`
`"Innanzitutto, sembra che stai cercando di dire che la cappella è una camera chiusa...`
` Poco prima ho avuto la possibilità di dare un'occhiata in giro, ed effettivamente, all'interno non sono riuscito a trovare nessuna via di entrata o di uscita, ad eccezione della porta..."`
`"Ma {i:solo perché non sono riuscito a trovarla}, non significa che ciò dimostri che sia una camera chiusa!!"`
`"Se ci fosse una {i:porta nascosta} o qualcosa che non potrei scovare, le tue premesse verrebbero spazzate via!!`
` Ergo, a prescindere che io riesca o meno a scoprire una porta nascosta, non potrai mai negare l'esistenza di un metodo X con cui si potrà entrare e uscire dalla camera chiusa!"`
`"E questo metodo X può essere impiegato senza ricorrere alla magia.`
` Dopotutto, è una {i:porta nascosta}!`
` Tanto sono sicuro che in questa cappella ce ne sarà qualcuna impossibile da trovare.`
` Quindi non ho bisogno di dedurre un bel niente, perché la magia è impossibile!!"`
`"...Ohoh, è questa la tua argomentazione?`
` Kuahahahah, che sprovveduto."`
`"Una mossa prevedibile.`
` Perciò lasciami rispondere con la mia...`
` Io ho sempre ritenuto un'idiozia il concetto di ‘camera chiusa’ che compare nei gialli di voi infimi umani."`
`"La ragione?`
` Perché vengono usate nella maniera sbagliata...`
` Tu pensi che le ‘camere chiuse’ che appaiono nei gialli siano davvero tali?`
` Credo proprio di no, giusto?!"`
`"‘{i:Che tipo di trucco hanno usato per farla sembrare una camera chiusa?}’!`
` Ecco cosa pensi."`
`"Per farla breve, in tutti i gialli con camere chiuse che si sono susseguiti tra voi umani nel corso dei secoli, non è mai esistito uno che fosse autentico!!"`
`"Oooh!!`
` Non dire queste cose, guarda che i fanatici dei gialli sono tipi spaventosi!`
` Christie si starà rivoltando nella tomba!"`
`"Hmph!!`
` Io però sono diversa.`
` Ho dato vita ad una vera e propria camera chiusa!`
` E posso provarlo.`
` Sai perché?`
` Perché sono una strega!!"`
`"Per poter dimostrare la probatio diabolica occorre che io porti con me un diavolo?`
` Allora fa proprio al caso mio! In quanto strega ho buone amicizie con i diavoli, te ne porterò quanti ne vuoi!!"`
`"Benissimo!!`
` ‘Per entrare nella cappella, papà e gli altri hanno usato una porta nascosta, oppure vi ci sono stati portati’!`
` Come pensi di rispondere a questa mossa?!"`
`"Così.`
` ‘È irrilevante se fossero vive o morte.`
` Sei persone sono entrate davvero dalla porta’!!"`
`"Ehh?!?!`
` Cogliona!!`
` Era chiusa a chiave, come avrebbero fatto?!!"`
`"L'ho aperta con la magia, e li ho invitati ad accedere!!"`
`"Col cavolo!!`
` Io non posso accettare la magia, per cui non esiste che io accetti qualcosa di simile!!`
` Stai mentendo!!`
` Quella porta si aprirà con qualche espediente.`
` Oppure ce n'è una nascosta, accetterò soltanto una di queste due opzioni!!"`
`"...Scacco perpetuo!!`
` È così che negli scacchi si chiama una ripetizione di posizioni.`
` Nella nostra partita sta accadendo lo stesso, una discussione che non avanza perché entrambe le parti rigettano le premesse dell'altra..."`
`"In molte partite questo porterebbe a un pareggio, ma ciò smorzerebbe drasticamente l'interesse!!`
` Noi non avremo dei pareggi.`
` Le alternative sono queste: o mi riconoscerai e ti sottometterai a me, o mi negherai!!"`
`"Almeno su questo sono d'accordo!!`
` Sistemeremo la questione una volta per tutte, proprio come tu desideri!!"`
`"Mhmhmhmh!`
` Mi piace il tuo spirito...!`
` Perciò mi è venuta un'idea.`
` Penso che aggiungerò una nuova regola a questa partita fra noi due."`
`"Una nuova regola...?!`
` Tanto sarà una regola a tuo favore, vero?!"`
`"Ma perché mai?`
` Ti concederò ciò che la gente come te non smette mai di bramare.`
` La ragione per cui cessate sempre di pensare con la vostra testa per poi lamentarvi è la {i:mancanza di informazioni}!!`
` E se in risposta vi vengono fornite tali informazioni, ne dubitate la veridicità, per poi {i:rigettare le premesse}!"`
`"Non è comodo?`
` Davvero delle gran belle parole per occultare la vostra inettitudine.`
` Ho deciso di rimuovere quel pretesto conveniente.`
` Dovresti ringraziarmi, kuahahah!"`
`"Hai detto che sono entrati dalla porta, e io ho risposto che non poteva essere...`
` Vorresti affermare che fosse una risposta evasiva?"`
`"Proprio così.`
` Perciò, d'ora in poi,`
` {p:1:farò in modo che quando dirò il vero, userò il rosso}."`
`"C-Cosa vuoi dire...?!`
` Continua a spiegarti!"`
`"Non importa quale mossa magica io possa adoperare,`
` potrai continuare a scappare all'infinito, ripetendo costantemente frasi come ‘mancanza di informazioni’ e ‘rigetto delle premesse’..."`
`"Sarebbe oltremodo tedioso, anche se alla fine vincerei ugualmente...`
` ho in mente di fornirti le ‘informazioni’ e le ‘premesse’ che desideri."`
`"Tuttavia, probabilmente metterai in dubbio ogni singola mia parola.`
` Questo non è sbagliato di per sé.`
` Anch'io giocherò ogni mossa a mia disposizione per farti cedere.`
` Non disprezzo il nostro approccio di cercare le migliori mosse possibili..."`
`"Ma ciò non costituirebbe una partita.`
` Per cui ho stabilito questa regola."`
`"`
`{p:1:Ogni dichiarazione che farò in rosso è la verità}!`
` Non ci sarà alcun bisogno di dubitare!"`
`"E dovrei crederci...?!"`
`"Io sto giocando una partita con te.`
` In una partita, le regole sono sacre!!`
` Chi le prende alla leggera non è degno di partecipare!!"`
`"D'accordo, ci sto, accetterò quella regola!!`
` Anche un bambino delle elementari può discutere all'infinito e appigliarsi a cavilli."`
`"Allora ripartiamo subito, e continuiamo da dove eravamo rimasti.`
` Lo ripeterò un'altra volta:`
` ‘Per entrare nella cappella, papà e gli altri hanno usato una porta nascosta, oppure vi ci sono stati portati’!"`
`"Allora anch'io mi ripeterò:`
` "{p:1:È irrilevante se fossero vive o morte.`
` Dalla porta sono entrate davvero sei persone}"!"`
`"...H-Hai delle prove?!"`
`"Stop!!`
` Applicherò un'integrazione alla regola..."`
`"Quando dirò il vero, userò il rosso,`
` {i:ma non avrò il dovere di dimostrarlo mediante delle prove}!`
` Sarà meramente un dato di fatto!!"`
`"Il motivo è semplice:`
` ho eseguito tutti i delitti per mezzo della magia.`
` Pertanto, a fronte di qualsiasi crimine impossibile, mi basterebbe agitare una bacchetta magica davanti ai tuoi occhi."`
`"Ma così non sarebbe una partita!`
` Sarebbe un gesto incivile, equivalente ad infischiarsi dell'esito di una partita di scacchi per poi tirare un pugno all'avversario!"`
`"E-Effettivamente hai ragione...`
` Se tu sei una strega,`
` {i:non hai bisogno di mostrare prove}...`
` Perché con la magia potresti fare di tutto, ma è assurdo...`
` Che partita sleale...!"`
`"Ricominciamo da capo allora, va bene?`
` Sei persone sono entrate davvero dalla porta.`
` Ho aperto la serratura con la magia...`
` Come fronteggerai questo incantesimo e questa camera chiusa?!"`
`"L-La chiave!`
` Genji-san e gli altri hanno detto che c'è solo una chiave, ma questo è impossibile da dimostrare!`
` Il colpevole ha creato di nascosto un duplicato...!"`
`"Kuahahahahahah!`
` {p:1:Esiste solo un esemplare della chiave della cappella}!"`
`"Argh...`
` A-Allora questo.`
` Il colpevole ha usato qualcosa di diverso da una vera e propria chiave per aprirla!`
` Non so cosa, ma potrebbe essere un fil di ferro!`
` Un arnese da scasso!!"`
`"Che mossa da sempliciotto è mai questa?`
` {p:1:Senza la chiave della cappella è impossibile sbloccarne la serratura}!!`
` Ma con il potere della magia sarebbe apribile, no...?"`
`"Allora questo!!`
` C'è qualcosa che non va con la porta stessa!`
` C'è un meccanismo per passarci attraverso anche quando rimane chiusa a chiave...!`
` Posso pensare a diverse spiegazioni!"`
`"Magari c'era un'ulteriore porta, come le grandi porte dei castelli che sono provviste di un'ingresso più piccolo!`
` È anche plausibile che siano entrati rimuovendo i cardini, e in seguito la porta nella sua interezza!!"`
`"Wahahahahahahahahahah!`
` È {i:questo} il livello di intelligenza acquisito dagli umani in un secolo, Battleeeeeeer?!`
` {p:1:Quando la porta della cappella è chiusa a chiave, viene precluso ogni metodo di entrata o di uscita}!!"`
`"A meno che non si usi la magia, no...?`
` Mhmhmh!`
` È già ora dello scacco matto?!"`
`"Neanche per sogno!!`
` Hai detto che le sei persone sono entrate da una porta, ma non hai detto che fosse la porta principale!`
` Potrebbero essere entrati da un'altra porta nascosta!!"`
`"Parli troppo, incapace.`
` Perciò fammi proseguire con la mia mossa precedente.`
` {p:1:Le sei persone sono entrate davvero dalla {i:porta principale}!!"`
`"Non ha senso!!`
` Era chiusa a chiave, era impossibile sbloccarla senza quella singola chiave, eppure sei persone sono entrate dalla porta?!?!`
` Come hanno fatto?!!`
` Vorresti dirmi che è stata una magia?!`
` Cazzo, cazzo cazzo cazzo cazzo cazzo!!!"`
`"Wahahahahahaaah!!`
` I limiti degli esseri umani sono stati rivelati così presto?"`
`"Allora grida un ‘mi arrendo’!!`
` È usanza che, quando qualcuno abbandona la partita e lo urla, il suo re venga sconfitto.`
` Avanti, ti arrendi?!`
` Allora proclama la tua capitolazione e inginocchiati, così che il tuo re venga battuto!!"`
`"Dopodiché, dovrai baciarmi le scarpe!`
` Non esiste gioia più grande di forzare uomini come te a leccarmi le scarpe, kuahahahahahah, kahahahahahahahahahahah!!"`
`...Dannazioneeeee...`
` È inutile, inutile, inutile...`
`{n}Allora non posso vincere contro la strega...?!`
`Questi non sono affatto scacchi, sono soltanto stato messo dal lato del perdente in un problema di scacchi...!`
` Cavillare sulla più piccola minuzia per giungere a un pareggio è il meglio che posso fare...?`
`"Stai certo che non accadrà...!`
` O cederò io, o sarai tu a farlo!!`
` Non vi saranno altre conclusioni!!`
` Dov'è finita l'audacia che avevi quando avevi descritto questa partita come una tortura reciproca?!"`
`"Oh oh oh oh, che delusione, che delusione, non trovi che sia scoraggiante?`
` Battler Ushiromiyaaaaaaaa...????"`
`Cazzooooooooo, cosa devo fare, che cosa?!!`
` Riesco a vederlo, riesco a vedere il momento dello scacco matto...!!`
`Aaaaaaaaah, è inutile, inutile! Tutte le mosse con cui avevo lottato duramente non erano nient'altro che disperati tentativi di muovere il mio re per scampare dallo scacco...`
` Non importa per quante mosse scapperò, non posso fuggire dallo scacco.`
` E nel mio futuro riesco a vedere uno scacco matto, senza dover anticipare altre mosse!!`
` Aaaaaaaaaaaaaaah, dannazioneeeeeeeeeeee...!!`
`Fra qualche altra mossa... sarebbe arrivato... il momento dello scacco matto...?`
`...`
`Non mollare, Battler Ushiromiya.`
`{n}Se vedo che sto venendo messo all'angolo...`
`Rigirando la scacchiera... potrei prevedere la sua prossima mossa, giusto...?`
`Kirie‐san mi aveva detto questo...`
` Che, quando si riflette su qualcosa, più la vera fase finale si avvicina... più diventa facile anticipare cosa avverrà.`
`La rigirerò...`
`{n}Rigirerò la scacchiera...!!`
`"..."`
`"...Cos'hai?`
` Ad un tratto ti sei azzittito.`
` Non preoccuparti.`
` Arrendersi è una vergogna transitoria.`
` Tutto quello che ti aspetta sarà il piacere che si prova nell'abbandonarsi..."`
`"Kueheheheheheheh!!`
` Forza, urla la tua resa...`
` Non ti sento, però.`
` Dillo a gran voce e in modo chiaro."`
`"...Sei intontita dal sonno.`
` Non mi stai ascoltando affatto...`
` Per cui te lo dirò un'altra volta...`
` Non mi arrenderò...`
` Continuiamo.`
` Riprendiamo la partita."`
`"...Oh.`
` Molto bene.`
` Dopotutto, è il tuo turno...`
` Mhmhmhmh."`
`"Mi ero fatto l'idea che questa regola da te creata fosse la tua arma...`
` Tuttavia, ho realizzato che può diventare un'arma anche per me...`
` In breve, le cose stanno così."`
`"Tenta pure."`
`"Ho passato tutto il tempo ad arrovellarmi su come avrebbero potuto entrare nella camera chiusa della cappella...`
` Pensare in quel modo è stato inutile."`
`"Aah, inutile, è tutto inutile...`
` Rigiriamo la scacchiera..."`
`"Già.`
` Stavo ragionando al contrario...`
` Ecco come dovrei riflettere...`
` Come è stato fatto in modo che la cappella, la quale in principio non era una camera chiusa, sembrasse tale?"`
`"Eccolo qui...`
` Il sistema di pensiero a cui gli umani hanno dato vita dopo un secolo.`
` Fai pure un tentativo, kuahahah!!"`
`"...Dillo in rosso per me.`
` Se ti è impossibile, rifiutati...`
` Ora vado."`
`...Quest'uomo... vuole abbondonare la sua posizione difensiva?`
`{n}Impudente...`
`"Ho capito che si può entrare nella cappella solo tramite la porta, e che esiste soltanto una chiave...`
` Ma fammi finire...`
` La domanda è se la chiave sia davvero finita o meno nelle mani di Maria prima di mezzogiorno di ieri."`
`"...Troppo lungo.`
` Vai al sodo."`
`"È qualcosa del genere...`
` Noi riteniamo che da mezzogiorno di ieri in poi, la chiave fosse inutilizzabile.`
` Per questo crediamo che da lì fino a stamattina questa fosse una camera chiusa!"`
`"Voglio che tu proclami che questa non è soltanto una nostra convinzione, ma un fatto lampante."`
`"Interessante...`
` Ora il punto in discussione non è la porta, ma la chiave?"`
`"Ieri, Maria ha ricevuto da te una busta.`
` Lei non l'ha aperta, ma tastandola avrebbe potuto capire che dentro c'era una chiave...`
` Ma non avrebbe potuto confermare in maniera inequivocabile che fosse la chiave per la cappella..."`
`"In breve, le cose stanno così...`
` All'interno della busta consegnata a Maria c'era un falso."`
`"...Che sciocchezza hai tirato fuori.`
` {p:1:Stamattina, Rosa ha davvero preso una lettera dalla borsetta di Maria,}`
` {p:1:ottenendo così la vera chiave della cappella}...`
` Non è affatto un falso."`
`"Eheh...`
` Quello lo avevo capito.`
` Ora proseguo..."`
`" Allora non ci sono dubbi sul fatto che, quando Maria ha ricevuto la busta, al suo interno ci fosse la medesima chiave della cappella, no?"`
`"...`
`Oh."`
`"In pratica, voglio dire questo...`
` Ieri, a mezzogiorno, hai consegnato a Maria una busta con dentro una chiave.`
` Dicendole di non aprirla per nessun motivo...`
` E Maria probabilmente si è accorta che dentro c'era una chiave."`
`"E poiché zia Rosa ha aperto la porta della cappella con il suo contenuto,`
` {i:abbiamo presupposto che fosse la chiave per la cappella}.`
` Questa è la parte sospetta!"`
`"...Vuoi insinuare questo?`
` Che, nel momento in cui ho affidato la chiave a Maria, quella fosse un falso?`
` E che poi, è stata scambiata con quella vera prima che Rosa prendesse la chiave...?"`
`"Sì, giusto...`
` Qualcosa non va, o grande {f:5:Beatrice}?`
` È da un po' che non ha una bella cera, sa...?"`
`"...Le persone a me care mi chiamano anche ‘Beato’.`
` Beato andrà bene."`
`"È il tuo turno, Beato."`
`"{i:Turn of the Golden Witch}...!`
` Vediamo come ribatterai."`
`"...Molto bene...`
` {p:1:La chiave della cappella era davvero l'oggetto contenuto nella busta che ho affidato a Maria}."`
`"Ti incalzerò...`
` Puoi ripeterlo in rosso...?`
` ‘Fino all'apertura della busta da parte di zia Rosa, essa è sempre stata sotto la supervisione di Maria’."`
`"..."`
`"...Se ti è impossibile, allora dichiara di rifiutarti.`
` Scacco."`
`"...Grr... mi rifiuto."`
`"Ho ribaltato la situazione con questa singola mossa...`
` Ora è il tuo turno di far scappare il re, Beato."`
`"...Hmph, c'è una ragione per il mio rifiuto.`
` È la definizione dell'espressione ‘sotto la supervisione’...`
` Se dovessi seguire il significato più autentico, Maria avrebbe dovuto tenere gli occhi aperti giorno e notte..."`
`"Ma Maria non è arrivata fino a tal punto.`
` Probabilmente, quando l'aveva fuori dalla sua borsetta era sotto la sua supervisione costante, ma dopo averla messa dentro, è sparita dal suo campo visivo...`
` Non ho potuto usare il rosso solamente perché in tale accezione, la locuzione ‘sotto la supervisione’ è inappropriata...`
` Nngh..."`
`"...Mi sa che è stata una mossa travagliata.`
` Dalla tua faccia capisco che hai intuito la mia prossima mossa."`
`"È colpa mia.`
` Con le donne sono di buon cuore.`
` Non ferisco i loro sentimenti.`
`{n}{i:E non deludo le loro aspettative}...!"`
`"Prova a ripeterlo in rosso per me, se ci riesci:`
` ‘Finché zia Rosa non ha tirato fuori la busta dal suo interno, nessuno è riuscito a toccare la borsetta di Maria’."`
`"...Mi rifuto... di dire anche questo...`
` Non spiegherò il motivo."`
`"Ti sbagli...`
` Non è che non vuoi spiegarti.`
` È che non puoi farlo...`
` Con questa mossa siamo allo scacco matto...?"`
`"...Grr..."`
`"Se non puoi spiegarlo, allora sarò io a farlo...`
` La chiave della cappella era davvero nella busta che hai consegnato a Maria...`
` Dopodiché, lei l'ha messa nella sua borsetta, e il mattino dopo, zia Rosa l'ha presa e ha aperto il lucchetto."`
`"...Tuttavia!`
` La borsetta non era sotto la supervisione costante di Maria!`
` La magia non serve.`
` È un trucco con una camera chiusa realizzabile da un umano!"`
`"Il colpevole {i:umano} ha consegnato a Maria la chiave,`
` e facendola usare a zia Rosa il mattino seguente, ha costruito l'illusione che, in quel lasso di tempo, ci fosse una camera chiusa."`
`"Non si può negare la possibilità che nel frattempo, il colpevole abbia preso la chiave dalla borsetta di Maria e che l'abbia usata,`
` per poi rimetterla al suo posto entro la mattina!!"`
`"Puoi dirlo in rosso?!"`
`"Ripetilo per me, se puoi dirlo, allora sputa l'osso!!`
` Di nuovo scacco!!!"`
`"...N-Non ancora.`
` Scacco annullato...`
` La busta con dentro la chiave dovrebbe essere sigillata con della ceralacca...!`
` Rosa l'ha presa da una busta chiusa—"`
`"Sul serio? Allora sputa l'osso!!"`
`"Ripetilo per me!!`
` ‘La busta consegnata ieri a mezzogiorno è la stessa busta che è stata aperta da zia Rosa’."`
`"Q-Questo posso ripeterlo.`
` {p:1:La busta che ho consegnato a Maria ieri a mezzogiorno è la stessa busta che è stata aperta da Rosa}!!"`
`"...Uff...!`
` Aaaaah, è inutile, è tutto inutile.`
` Ormai non ha più alcuna importanza..."`
`"Da te mi aspettavo di meglio...`
` Se ti fossi arresa seduta stante, avrei potuto considerarti una abbastanza capace di prevedere cosa sta per arrivare...`
` Perciò sono amareggiato...`
` {i:Hai deluso le mie aspettative}."`
`"C-Co... saaaaa...?!!"`
`"Non è importante che la busta sia la stessa...`
` Perché i sigilli in ceralacca possono essere apposti più di una volta!`
` È la chiave all'interno quello che conta."`
`"...G... Grrrrrr..."`
`"E con questo, qui abbiamo finito, Strega Dorata.`
` È scacco matto per davvero...`
` Te lo chiedo ancora una volta, ripetilo per me!!`
` Se puoi dirlo, allora sputa l'osso!"`
`"‘Finché zia Rosa non ha aperto la busta ricevuta da Maria, la chiave della cappella all'interno di quella busta non è mai stata usata’!!"`
`"...N...`
` Nngh...`
` Come...`
`!`
` Come ho...`
` p‐`
`potuto...`
` contro un misero umano...!!"`
`"Continuerò all'infinito, {f:5:Beatrice}!!!"`
`"Ripetilo per me!!`
` ‘Finché zia Rosa non ha aperto la busta ricevuta da Maria, la chiave della cappella all'interno di quella busta non è mai stata usata’!!"`
`"...Urgh, nngh... Uoooooooooooooooooh!!!"`
`"Se vuoi urlare qualcosa, allora di': ‘mi arrendo’!`
` La questione è chiusa!!`
` La verità è questa."`
`"La chiave di Maria è passata per le mani di qualcun altro, in un momento che precede l'impossessamento da parte di zia Rosa."`
`"Dopodiché ha usato la chiave e l'ha sigillata, riponendola nella borsetta di Maria per far credere che non fosse mai stata usata!"`
`"Assumere che la chiave non fosse stata usata per via del sigillo in ceralacca integro è un trucchetto fallace da quattro soldi!!"`
`"Scacco matto!!`
` Non c'è alcuna magia, non è nient'altro che un trucco realizzabile da un umano!!"`
`"I-In tal caso... chi è che avrebbe rubato la chiave?!`
` Vediamo se saprai rispondere!`
` Adesso sarai tu a ripetere...!"`
`"Giusto, sto facendo ripetere le cose solo a te.`
` Suppongo che ogni tanto dovrò rispondere..."`
`"{i:Ma mi rifiuto}!!`
` La mia condizione per la vittoria è negare l'esistenza delle streghe.`
` Arriverò a dimostrare che i tuoi crimini irrealizzabili con la magia sono realizzabili per mano umana!!"`
`"Ho distrutto la tua camera chiusa con qualcosa realizzabile anche da un umano.`
` Tuttavia, ho già detto che non indagherò su chi sia l'effettivo colpevole."`
`"Perché io credo negli umani!!`
` E non accetterò che tra di noi ci sia qualcuno che ruberebbe la chiave da Maria e la userebbe per compiere un atto così orribile, mai e poi maiii!!"`
`"Eh, eheheheheheh, ahahahahahahahah!!!`
` Ci rinuncio, mi arrendo!`
` Per questa sessione di gioco getto la spugna...`
` Ma rimani comunque uno sprovveduto, Battler."`
`"Le minacce finali sono una prerogativa del perdente.`
` Datti pure alla pazza gioia."`
`"...Nnngh...!`
` Continuando a negare la mia esistenza, prima o poi finirai con le spalle al muro..."`
`"Dopotutto, visto che mi neghi, non avrai altra scelta se non di sospettare di quei parenti a cui vuoi tanto bene...!`
` Alla fine, quando sarai costretto a dubitare di chi ti sta a cuore, sicuramente accetterai la mia esistenza...!!"`
`"Mhmhmhmh, ti sarai anche aggiudicato questa sfida...`
` ma l'ingenuità della tua logica ti porterà senz'altro alla rovina...`
` D'altronde, non puoi vincere contro di me!!`
` Battler Ushiromiyaaaaaaaaaaaaaaaaaaaa!!"`