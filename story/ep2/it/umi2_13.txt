`Con la morte di Jessica, era diventato certo che il colpevole si stesse nascondendo nei paraggi, e che se ne avesse avuto l'opportunità, avrebbe cercato di toglierci la vita.`
`Stando alle parole di Genji-san, la mattina seguente sarebbe dovuta arrivare un battello.`
`Nei battelli ci sono anche le radio.`
`{n}Con una di esse avremmo potuto subito contattare la polizia.`
`Ci radunammo tutti nel salotto, decisi ad aspettare docilmente la venuta del giorno dopo.`
`Io avanzai la proposta di perlustrare la villa e di cercare indizi sul colpevole,`
` ma zia Rosa la rigettò, dicendo che se avessimo messo il colpevole con le spalle al muro, oppure si fosse sentito sfidato,`
` ciò avrebbe potuto scatenare un terzo omicidio...`
`Probabilmente era la cosa giusta da fare.`
`{n}Era impossibile che dei dilettanti come noi avrebbero ottenuto qualcosa indagando.`
`Sarebbe stato più saggio concentrarsi sulla nostra incolumità senza compiere gesti inutili, e lasciare tutto alla polizia il giorno seguente.`
`Inizialmente eravamo tutti tesi, ma ad esclusione di zia Rosa,`
` la maggior parte di noi si era gradualmente annoiata a forza di trascorrere l'intera mattinata a guardare la TV, e la nostra percezione del pericolo si attenuò considerevolmente.`
`Quando ci riflettemmo... era vero che nel primo omicidio erano stati uccisi in una volta sola sei adulti,`
` ma ciò ci fece suppore che fosse stato usato qualche sotterfugio, come del veleno.`
`E nel secondo omicidio, le due vittime erano diventate tali perché si erano sfortunatamente isolate dal resto del gruppo.`
`Da ciò potemmo dedurre che i colpevoli non erano un numero elevato di persone,`
` e che non era qualcuno in grado di uccidere il grande gruppo che si era riunito nel salotto tutto insieme.`
`In quel momento nel salotto c'eravamo io, il fratellone George,`
` Maria,`
` zia Rosa,`
` Genji-san, Gouda-san, Shannon-san, Kumasawa-san... e il dottor Nanjo, per un totale di nove persone.`
`Inoltre, zia Rosa era persino munita di un fucile.`
`Di certo non avrebbero potuto interferire tanto facilmente, non con così tante persone che sostavano nella stanza.`
`Quella sensazione di sicurezza, unita al passaggio del tempo, permise di riprenderci a poco a poco dallo shock di quella mattina...`
`Per caso fortuito, avevamo appena terminato di pranzare.`
`{n}Tuttavia, fu a base di cibo in scatola, il quale era decisamente inferiore alla cena abilmente preparata da Gouda-san la sera precedente...`
`Anche zia Rosa aveva sospettato che nell'omicidio di mio padre e degli altri cinque fosse stato usato del veleno...`
`Per cui non si poteva escludere la possibilità che, durante lo scompiglio di quella mattina, il colpevole si fosse infiltrato in cucina e avesse aggiunto del veleno negli ingredienti...`
`Zia Rosa ordinò a tutti noi di non mangiare nulla fino all'arrivo delle forze dell'ordine, ad eccezione di alimenti sicuri come quelli in contenitori di latta.`
`In qualità di cuoco, Gouda-san sicuramente ne era molto affranto.`
`Gouda-san chiese di poter quantomeno servire il cibo in scatola su dei piatti, apparentemente bramoso di sfoggiare comunque le sue capacità.`
`In un primo momento zia Rosa era riluttante, esaminando ogni piatto portato, ma non trovando niente di cui potersi lamentare,`
` e così venne alla luce il ‘Pranzo Assortito a base di Cibo in Scatola Selezionato dallo Chef’ di Gouda.`
`Secondo Gouda-san, il sapore andava gustato non solo con la lingua, ma anche con gli occhi.`
`In effetti sembrava qualcosa di completamente diverso, nonostante fosse lo stesso cibo in scatola che avevamo mangiato a colazione...`
`"Uuh, Battler.`
` Guarda, guarda.`
` Questo è ‘L'Indovinello dei Lupi e delle Pecore’.`
` Uuh."`
`Ero seduto distrattamente sul divano, senza alcuna voglia di guardare la TV,`
` quando Maria venne da me, dicendo queste parole mentre dalla sua borsetta tirò fuori un libro illustrato.`
`"...Che cos'è questo libro?`
` ‘L'Indovinello dei Lupi e delle Pecore’...?`
` Vediamo."`
`‘L'Indovinello dei Lupi e delle Pecore’.`
`{n}Era una frase che zia Rosa aveva pronunciato quella mattina, quando eravamo andati a chiamare Jessica...`
`In quella circostanza, non sapevo cosa significasse, e in seguito ci fu il tumulto causato dal ritrovamento del corpo di Jessica, perciò me ne dimenticai del tutto.`
`Il libro illustrato che Maria mi aveva passato sembrava una traduzione di un volume straniero.`
`Aprendolo, mi resi conto che era una serie di rompicapi.`
`"Uuh.`
` Ci sono vari lupi e pecore, ok?`
` È un indovinello che consiste nel portarli dall'altra sponda con una sola barca."`
`"...Mmh?`
` Avevo sentito parlare di un gioco con regole simili.`
` Quindi questa è una versione con lupi e pecore?"`
`È un indovinello molto semplice, tramandato da molto tempo.`
`{n}Vi pongo questo quesito.`
`Sulla sponda di destra, ci sono due lupi e due pecore.`
`{n}L'indovinello consiste in questo: c'è una barca che può portare solo due animali, e con essa bisogna portarli tutti e quattro alla sponda opposta di sinistra.`
`Ci sono due regole.`
`La prima riguarda la barca.`
`{n}Si può remarla con i lupi o le pecore, o anche con uno solo di loro.`
`{n}Ma può contenere fino a due animali.`
`La seconda riguarda i lupi.`
`{n}Quando sono in numero maggiore rispetto alle pecore finiscono per attaccarle, e il gioco si conclude qui.`
`Per esempio, all'inizio del gioco...`
`{n}Le due pecore salgono sulla barca, e vanno sull'altra sponda.`
`{n}Dopodiché ne scende una, e l'altra torna nella sponda da cui proviene...`
`Così facendo, in quella sponda ci sono due lupi.`
`{n}E a fare ritorno è una sola pecora.`
`In un caso come questo, i lupi sono di più, perciò la pecora viene attaccata e il gioco si conclude qui.`
`Su entrambe le sponde, e anche sopra la barca, il numero dei lupi non deve mai eccedere quello delle pecore.`
`È un indovinello sul metodo con cui trasportarli da una parte all'altra in barca, sotto tali condizioni.`
`Comunque sia, la soluzione giusta è di portare entrambi i lupi alla sponda opposta con il primo viaggio.`
`{n}E poi tornare indietro con un lupo.`
`Nel secondo viaggio bisogna spostare le due pecore dalla parte opposta.`
`{n}E poi tornare indietro con un lupo.`
`E infine, nel terzo viaggio, si dovrà mettere in barca l'ultimo lupo rimasto sulla sponda di destra e andare verso la parte opposta, e tadah, lo spostamento è avvenuto con successo.`
`Durante il viaggio si potrà avere lo stesso numero di lupi e di pecore in barca o su ambo le sponde, ma questo non sarà un problema.`
`Si perde solo quando il numero dei lupi è maggiore.`
`Quel libro usava lupi e pecore, ma molte persone conosceranno lo stesso gioco con esempi diversi...`
`Sembrava che Maria volesse vedere se anche io fossi in grado di venire a capo dei rompicapi di cui lei conosceva la risposta,`
` e mi mostrò varie pagine, dicendomi di risolvere quest'enigma, o che quest'altro era uno difficile.`
`Quand'era che zia Rosa aveva menzionato il nome di quell'indovinello...?`
`Giusto.`
`Quando avevamo deciso di andare a chiamare Jessica, e noi uomini stavamo discutendo su quanti dovessero andare,`
` zia Rosa aveva menzionato l'indovinello dei lupi e delle pecore per dirci di andare tutti insieme...`
`"...Un attimo..."`
`Ciò poteva significare una cosa sola...`
` Zia Rosa stava dicendo che tra di noi c'erano {i:dei lupi}.`
`E pensava che saremmo stati al sicuro finché il numero dei lupi e delle pecore fosse rimasto bilanciato, ma che... quando la situazione sarebbe degenerata, i lupi avrebbero mostrato gli artigli...?`
`Nel momento in cui rinvenimmo i cadaveri dei nostri genitori, zia Rosa aveva sospettato che i domestici potessero essere {i:dei lupi}.`
`Aveva percepito il sentore che si stessero celando {i:dei lupi}, anche se non sapeva se fossero tutti o solo una parte...`
`Non c'era da stupirsi.`
`La scena dell'omicidio era molto intricata.`
`{n}Era facile supporre che ci fossero più colpevoli.`
`Ed essendo arrivata a tale conclusione, all'arrivo nella stanza di Jessica,`
` vedendo Jessica uccisa dopo essere stata sola con il domestico Kanon...`
` non era difficile immaginare le motivazioni per cui zia Rosa stesse focalizzando così tanto i suoi sospetti verso i domestici...`
`"Parlo a tutti voi domestici.`
` Gouda-san sta andando in cucina a lavare le stoviglie.`
` Vi dispiacerebbe andare con lui? Giusto per essere sicuri."`
`"Porgo a ognuno di voi le mie scuse.`
` Muoviamoci insieme."`
`"...Shannon, Kumasawa.`
` Andiamo."`
`"Sì, sì, arrivo subito.`
` Ohohoh."`
`"Per ora devo congedarmi, George‐san."`
`"Va bene...`
` Stai attenta.`
` Ah, zia Rosa, potrei andare anche io?"`
`"Perdonami, ma penso che dovresti restare qui, George-kun.`
` C'è qualcosa di cui vorrei parlarvi."`
`"...Davvero?`
` Scusa, Shannon.`
` Stai attenta, ad ogni modo...`
` Non rimanere da sola."`
`"...Sì..."`
`"Le chiedo scusa, dottor Nanjo.`
` Vorrei chiederle un suo parere."`
`"Certo... Su cosa, esattamente?`
` ..."`
`I domestici misero i piatti e le lattine vuote sul portavivande, dirigendosi verso il corridoio...`
`Dietro di loro, zia Rosa stava sussurrando qualcosa al dottor Nanjo.`
`"...Capisco.`
` Allora vado."`
`"Grazie, conto su di lei."`
`Il dottor Nanjo chiuse il libro che stava leggendo e si alzò dal divano, per poi seguire i domestici...`
`Zia Rosa sporse la testa nel corridoio, e dopo essersi accertata che se ne fossero andati via tutti, chiuse la porta e parlò.`
`"Ascoltatemi tutti.`
` Adesso qui ci sono solo membri degli Ushiromiya."`
`"...Mmh?`
` Effettivamente sì..."`
`"Stai dicendo di aver scacciato tutti i {i:lupi}...`
` zia Rosa?"`
`A quella frase, il suo sguardo divenne penetrante...`
`{n}Sembrava aver colto il sarcasmo...`
`Zia Rosa fece una risatina.`
`"...Sei perspicace, Battler‐kun.`
` Mi piacciono i ragazzi svegli.`
` C'è meno da spiegare con loro."`
`"Uuh.`
` Battler è intelligente...?`
` Riesci a risolvere questo?`
` A pagina sessantaquattro ce n'è uno difficile.`
` Uuh!"`
`"Maria, rimani a guardare la TV per un po'.`
` La mamma sta parlando con Battler-kun e George-kun."`
`"...Uuh."`
`"Zia Rosa...`
` Ho sentito Battler-kun nominare l'indovinello...`
` Non credo che si sbagli ad essere prudenti, ma penso anche che non vada bene essere troppo sospettosi."`
`"A prescindere se {f:5:Beatrice} sia o non sia il vero colpevole,`
` abbiamo ragione di sospettare che i domestici siano quantomeno dei complici..."`
`"Nel primo omicidio in cui sono stati uccisi i miei fratelli,`
` loro sono stati trattati in maniera molto brutale, vero?`
` A voi sembrava qualcosa di realizzabile da una sola persona?"`
`"Forse la nostra ospite misteriosa {f:5:Beatrice}‐sama ha lavorato sodo per tutta la notte."`
`"E per quanto riguarda i passepartout per la porta della stanza di Jessica?`
` Non è una prova del coinvolgimento di uno dei domestici?"`
`"...Nngh..."`
`Solo i passepartout potevano chiudere a chiave la porta della stanza di Jessica...`
`{n}Per cui si doveva assumere che fosse stato uno dei domestici...`
`No...`
` Ferma tutto.`
`"Rigiriamo la scacchiera...`
` Strano, zia Rosa."`
`"Perché, dopo aver ucciso Jessica, il colpevole avrebbe dovuto prendersi la briga di chiudere a chiave la porta?`
` È inevitabile che così verrebbero sospettati i proprietari dei passepartout...`
` Non c'era bisogno di prendersi questo disturbo."`
`"...G-Giusto.`
` È come dice Battler-kun!`
` Non avevano motivo di attirare i sospetti su di loro in questo modo."`
`"Già.`
` È un ragionamento interessante.`
` Ci ho pensato anch'io, naturalmente..."`
`"Se così fosse, allora la persona che ha serrato la porta voleva gettare sospetti sui domestici, e l'ha chiusa senza un passepartout.`
` Ma questo è impossibile.`
` Dico bene?"`
`...Aveva ragione.`
` Se ci fosse un trucco con cui chiudere la porta senza impiegare un passepartout, sarebbe stato un buon pretesto per dirigere i sospetti verso i domestici...`
` Se il colpevole aveva in mente di isolarci e di attaccarci uno ad uno, questo trucco sarebbe stato molto efficace per generare un grande stato di paranoia.`
`Tuttavia, non esisteva un metodo per chiudere la porta senza impiegare un passepartout...`
`"Come si può affermare che non esiste un metodo per chiudere la porta senza l'utilizzo di un passepartout?`
` Questa non è forse una probatio diabolica, come quelle di cui parlava mio fratello Rudolf?`
` {i:Forse è stata chiusa con un metodo che non riusciamo a concepire}."`
`"Anche se non ce ne viene in mente uno, questo non nega che possa esserci un trucco a noi sconosciuto."`
`"...Questo è vero...`
` E quindi?`
` Le persone sospette sarebbero i colpevoli...?"`
`"Non ne conosco i dettagli pratici, ma posso tracciare una linea generale.`
` Mi dispiace, ma se presumiamo che il colpevole sia Kanon-kun, si può spiegare tutto in maniera estremamente semplice.`
` Persino il motivo dell'assenza del suo cadavere."`
`"Eh...?`
` Ma sbaglio o Kanon-kun non aveva un passepartout?!`
` Tralasciando gli altri domestici, Kanon era il solo che non poteva chiudere a chiave la porta!"`
`"...Ho capito...`
` È per questo che, non appena siamo entrati nella stanza di Jessica, ci hai chiesto di frugare in posti come l'armadio...`
` Zia Rosa... sei più sagace di quanto suggerirebbero le apparenze."`
`"Il cervello di una sorella minore ha una velocità pari a quella della sorella maggiore meno uno.`
` Ora che non ho nessuno di cui preoccuparmi, mi sento più sollevata."`
`Il fratellone George si rese conto che si stava riferendo a zia Eva,`
` e il non sapere come recepire quella battuta sardonica sembrava lievemente turbarlo...`
`"...S-Scusate.`
` Potreste spiegarmelo in modo che anch'io possa capire?"`
`"Il passepartout di Kanon-kun era nella tasca di Jessica-chan, sigillato all'interno di una camera chiusa.`
` Una volta che la porta è stata chiusa a chiave, sarebbe stato impossibile riuscire a metterglielo in tasca dall'esterno della stanza...!"`
`"Non è così, fratellone...`
` Se è stato fatto nel modo immaginato da zia Rosa... questo trucco poteva essere usato solo da Kanon-kun..."`
`"Inoltre la porta poteva essere serrata senza una chiave, con il passepartout ancora nella tasca di Jessica...`
` E come risultato, non ci sarebbe nemmeno stato il suo cadavere."`
`"...C-Come?!`
` Come si può chiudere una porta senza usare una chiave?!"`
`"Facile.`
` George-kun, anche tu quando ritorni a casa serri la porta, giusto?`
` Giri la maniglia e senti un ‘clunk’, no?"`
`"Eh...?!`
` N-`
`Non vorrete dire che...`
` No, ma...`
` Kanon-kun non era da nessuna parte..."`
`"...Sembri esserci arrivato anche tu, fratellone.`
` È per questo che zia Rosa stava perlustrando la stanza..."`
`"Stava cercando Kanon-kun, che aveva chiuso la porta dall'interno e infilato la chiave nella tasca di Jessica,`
` e che si stava nascondendo da qualche parte per cercare di evitarci."`
`Era il trucco più elementare per una camera chiusa...`
` In altre parole, dopo aver commesso l'omicidio nella camera chiusa, si era nascosto all'interno di essa...`
`E se fosse scappato via dopo che se ne fossero andati quelli che avevano trovato il corpo, l'omicidio nella camera chiusa sarebbe riuscito completamente...`
`"Abbiamo setacciato la camera senza trovare niente...`
` Ciononostante, questo non significa che quella stanza non celi un passaggio segreto che conoscono solo i domestici."`
`"Non sappiamo dove sia nascosto,`
` ma se ne assumiamo la presenza, possiamo affermare che fosse impossibile per chiunque tranne lui."`
`"...Sai, questo ragionamento...`
` all'inizio lo feci anch'io...`
` È il ragionamento che odio di più, perciò ho voluto sfatarlo alla prima occasione..."`
`"Mhmhmhmh...`
` "{p:1:Kanon è stato ucciso in questa stanza}", dico bene?"`
`"Stavi quasi sospettando della colpevolezza di Kanon, perciò mi hai fatto ripetere ciò per demolire prontamente questa possibilità.`
` Ho capito, ho capito.`
` Kueheheh..."`
`"...Perciò, in seguito ho pensato a questo:`
` una teoria per cui in realtà c'erano tre persone in quella stanza.`
` Jessica e Kanon-kun erano delle vittime.`
` E ho pensato che con loro ci fosse anche l'ospite {f:5:Beatrice}, ossia il colpevole."`
`"Hai voluto pretendere che a commettere i crimini fosse stata ‘la me umana’, senza usare la magia.`
` Tutto chiaro, è una teoria bislacca che ti si addice appieno.`
` Uhuhuhuh."`
`"...Sei stata tu a uccidere loro due, e poi hai serrato la porta dall'interno.`
` Dopodiché, ho presunto che tu avessi portato via il corpo di Kanon-kun con qualche metodo misterioso che passerebbe inosservato alle persone comuni...`
`{n}In altre parole, sei scappata dalla stanza con una porta nascosta."`
`"Ma tu me l'hai detto in rosso...`
` Mi hai detto che non c'è alcun genere di porta nascosta."`
`"Esatto.`
` Non esistono passaggi segreti a voi ignoti.`
` A dirlo era stato Knox, oppure Van Dine?`
` Mi pare che i passaggi segreti non dovrebbero mai esserci in alcun giallo.`
` Anch'io seguo tale etichetta."`
`"In breve, un grande detective può affermare l'assenza di passaggi nascosti senza dover cercare per tutta una stanza...`
` Kuahahahah, come ci si rilassa a giocare con i gialli umani."`
`"Fanculo, te e le cazzate che spari...`
` Grazie.`
` O somma strega, grazie per aver raggiunto questo accordo, così non devo setacciare la stanza da cima a fondo per affermare che non ci sono porte nascoste."`
`"Ovvio.`
` {p:1:In questa stanza non ci sono porte nascoste}.`
` {p:1:Non c'è modo di entrare o uscire, ad eccezione della porta e delle finestre}."`
`"...Il che significa...`
` che la teoria che zia Rosa ostentava con così tanta fiducia...`
`{n}è errata..."`
`"Inoltre, è un'ipotesi impossibile da smentire, purtroppo.`
` Se tu che sei la strega affermi in rosso:`
` ‘`
`{p:1:Non ci sono porte nascoste}’, la questione è chiusa..."`
`"...Tuttavia, zia Rosa probabilmente non acconsentirà mai, a prescindere da quanto io controbatta.`
` {i:Gli umani non possono dimostrare l'inesistenza di porte nascoste}."`
`"È una probatio diabolica...`
` Merda...`
` Certo che è comodo essere una strega..."`
`"...Assurdo!`
` Stai dicendo che Kanon-kun è colpevole sulla base di un passaggio segreto di cui non sappiamo l'esistenza...`
` Io... non posso accettarlo."`
`"Se non puoi accettarlo, allora dicci un ragionamento a cui si può credere più facilmente...`
` Non ne esiste uno.`
` Ci ho pensato per tutto il tempo.`
` Questo è l'unico e il solo!"`
`"..."`
`"George-kun, tu sei in buoni rapporti con Shannon-chan, vero?`
` Per cui immagino che sarà difficile per te accettare che tutti i domestici sono colpevoli."`
`"Neanch'io voglio credere che Shannon-chan sia una delle colpevoli...`
` Ma che siano tutti in combutta o meno, sicuramente il colpevole, o magari un complice, si trova tra loro.`
` Non fatevi abbindolare!"`
`"...Se pensavi che oltre a Kanon-kun ci fossero altri lupi...`
` allora, quando eravamo nella camera di Jessica, avevi causato la polemica sulla colpevolezza di Kanon-kun per osservare le reazioni dei domestici...?"`
`"Sì, esatto.`
` E il risultato è che i miei sospetti sono aumentati...`
` Tra i domestici si cela senz'altro un lupo.`
` Ne sono certa.`
` E come nell'indovinello dei lupi e delle pecore, saranno anche inoffensivi normalmente, ma se ne avranno la possibilità attaccheranno sicuramente."`
`"...Jessica-chan era una pecora salita sulla barca da sola...`
` In quell'indovinello, non possono attaccare quando i numeri dei lupi e delle pecore sono in equilibrio, ma nel nostro caso è diverso.`
` A seconda delle opportunità e del numero di persone, attaccheranno anche in caso di equilibrio.`
` Proprio come quando Jessica-chan è stata uccisa!"`
`"...S-Su questo ho molto da ridire!`
` Allora Shannon si trova in pericolo, visto che è stata mandata in cucina, giusto?!!`
` Dovremmo andarci subito anche noi!`
` A prescindere da chi sia o non sia un lupo!`
` Se restando tutti assieme potremmo raggiungere un equilibrio, io penso che dovremmo mantenerlo!!"`
`"...Shannon-chan è andata da nostro padre insieme a Genji-san.`
` Non è stata uccisa, nonostante in quel momento fosse isolata dagli altri."`
`"Era perché anche Genji-san non era un lupo?"`
`"...Sbagliato!`
` Perché erano entrambi dei lupi!!"`
`"Shannon non è una persona che si farebbe coinvolgere in un atto criminale!!`
` Sarai anche mia zia, ma questo non posso lasciarlo correre.`
` Esigo che ritratti quello che hai appena detto...!"`
`"...Non mi fa piacere dirlo di fronte al fratellone, ma la tua argomentazione...`
` sembra essere uscita dalla bocca di zia Eva.`
` Se non possiamo replicare, per te è come avere automaticamente ragione...`
` Alla fine le mele dello stesso ramo non cadono lontano tra loro, zia."`
`"...Ora come ora non mi aspetto certo di essere lodata."`
`"Ma sapete una cosa? Io sono una madre!`
` Per proteggere l'incolumità di Maria, sarei persino disposta a diventare un demone.`
` A dire la verità, vorrei tanto potermi rinchiudere da qualche parte e stare sola con Maria..."`
`"Ma al contempo, voglio fare da madre anche a voi due.`
` In questo momento è come se foste i miei bambini...`
` Potete anche non essere figli miei... ma io non vi abbandonerò...`
` mai."`
`"...Beh, grazie."`
`"In qualità di vostra madre, volevo soltanto avvisarvi di non abbassare la guardia.`
` {i:Restate sempre dove possa vedervi}.`
` Io vi proteggerò."`
`"E allo stesso tempo, ci terrai d'occhio per assicurarti che non siamo {i:dei lupi}...`
` Oh sì, grazie infinite.`
` Già che ci sei, zia, puoi dimostrare di non essere tu stessa un {i:lupo}?"`
`"Sì che posso."`
`"Che risposta immediata.`
` E come?"`
`"Così...`
` Questa è la mia prova."`
`Zia Rosa sollevò il fucile, e puntò la canna proprio verso di me.`
`Ma solo per un istante.`
`Lo abbassò poco dopo, ridendo nel mentre con aria maligna...`
`{n}Ma per me, era sembrato di aver squadrato l'interno di quella canna per un'eternità.`
`"...Come può quel fucile dimostrare che non sei il colpevole, zia Rosa?"`
`"Pensaci.`
` Cosa sarebbe successo in quel caso?`
` Credi che con i domestici andati via mi sarei fatta sfuggire un'occasione epocale del genere?"`
`"Mi basterebbero due ‘bang’ e pensare in seguito ad una scusa plausibile.`
` Tipo che {f:5:Beatrice} è comparsa fuori dalla finestra e vi ha sparato.`
` Io avrei detto di aver sparato due colpi contro di lei, e avrei buttato per terra le due cartucce vuote."`
`"È un ragionamento assolutamente fuori di testa, ma ha un senso. Ihihihih!"`
`"Un tempo mio fratello Klaus diceva spesso una cosa.`
` ‘Esiste solo la legge del più forte’...`
` Mi chiedo se sia davvero così..."`
`"Voi due dovete scusarmi.`
` Con tutti questi delitti che proseguono da stamattina ho perso molta della mia calma.`
` Voi sapete come sono normalmente, perciò immagino che in questo momento devo sembrarvi agitata e un po' irascibile..."`
`"Ma capitemi.`
` Voglio proteggervi dalle cattive intenzioni del colpevole.`
` Per riuscirci, diventerò un demone.`
` Tutto qui...`
` Mi dispiace di aver detto cose che vi hanno fatto arrabbiare.`
` Battler‐kun, George‐kun...`
` Facciamo pace."`
`Il fratellone George stava sfoggiando un'espressione poco soddisfatta...`
`{n}Probabilmente perché non riusciva a perdonarle l'onta all'onore di Shannon...`
`E io, invece...?`
` C'erano diverse prove circostanziali che implicavano un molto probabile coinvolgimento dei domestici...`
` Non volevo credere che uno di loro fosse il colpevole o in combutta con esso...`
` ma nella situazione attuale, non erano che mere congetture speranzose.`
`A chi dovevo credere?`
`Chi era il colpevole in primis?`
`{n}C'erano dei complici?`
`{n}Se sì, quanti erano...?!`
`Per qualche motivo stavo sospettando soltanto delle persone coinvolte...`
`Innanzitutto, mi ero dimenticato in fretta dell'ospite {f:5:Beatrice},`
` la 19ª persona giunta ieri che aveva avuto il coraggio di definirsi una Strega Dorata.`
`In realtà non l'avevo vista in faccia.`
`Mi era stato riferito che fosse la copia sputata della strega nel ritratto,`
` ma non avendola vista in prima persona, per quanto ci provassi, non riuscivo a credere che sull'isola ci fosse davvero una 19ª persona...`
`Perciò mi ero inconsciamente convinto che il colpevole fosse uno di noi diciotto...`
`Fanculo...`
` Esci fuori, {f:5:Beatrice}.`
`Se sei la cattiva, allora comportati come tale e fatti vedere mentre scoppi in una risata stridula e ci rivolgi uno sguardo di superiorità.`
`Come i cattivi di quel genere di serie che reagiscono stizziti con un: ‘Hai qualche prova?’`
` anche se il colpevole è già stato svelato.`
`"Kuahahahahahahahahahahahahah.`
` Hai qualche prova?"`
`"Chiudi la bocca e stai zitta un attimo..."`
`In cucina c'erano cinque persone, ma c'era un gran silenzio, spezzato solamente dal suono della pioggia.`
`Il rumore dei piatti lavati da Shannon e Kumasawa non faceva che accentuarlo.`
`Gouda stava utilizzando gli avanzi non mangiati della colazione e del pranzo, come ingredienti per una zuppa da far bere a chi era in servizio...`
`Rosa aveva sospettato che nel cibo potesse esserci stato messo del veleno, e avevano quindi deciso di mangiare cibo in scatola, ma non era stato molto saziante.`
`Ma Gouda credeva che fosse troppo cauta.`
`{n}Pertanto, stava imbastendo di sua spontanea volontà una zuppa da servire soltanto a chi l'avesse voluta.`
`Shannon e Kumasawa stavano lavando i piatti su cui era stato disposto il cibo.`
`Internamente stavano pensando che avrebbe dovuto essere Gouda a lavarli, dato che era stato lui a dire di voler servire il cibo su di essi,`
` ma per il momento decisero di non esprimere il loro malcontento.`
`Genji e Nanjo si stavano sfidando su una scacchiera consunta e logorata dal tempo.`
`Avevano iniziato da poco.`
`E visto che le mosse iniziali dei giocatori esperti vengono perfezionate al minimo dettaglio,`
` ai loro occhi sembrava una cerimonia in cui ciascuna parte si limitava a muovere i propri pezzi secondo un ordine prestabilito.`
`"Che profumino...`
` D'altronde, il cibo in scatola non potrà mai ottenere questo effetto."`
`"È stata realizzata solo con ingredienti inscatolati, perciò non vi sarà presente alcun veleno."`
`"Sto facendo porzioni per ciascuno di voi, quindi mangiate pure.`
` Naturalmente l'assaggerò anch'io, così da accertarmi che il cibo non sia velenoso.`
` Prego, favorite senza farvi timori."`
`"Ha proprio un buon odore.`
` Gouda-san, la tua cucina è davvero deliziosa."`
`"Se si comprano degli ingredienti squisiti, non ci si può stupire se si riesce a creare del cibo squisito...`
` Il mio maestro mi ha insegnato che un vero cuoco è colui che, con ciò che ha a portata di mano, padroneggia l'arte di creare piatti per il suo staff."`
`"Era un bravo maestro.`
` Grazie a lui, pare che potremo goderci una zuppa molto prelibata."`
`"...È un peccato però che sia stata preparata con ingredienti intesi per essere consumati dai membri della famiglia."`
`"Anche Rosa-san sarà stanca, dopo tutto quello che è successo stamattina.`
`{n}È comprensibile."`
`"Ma grazie a ciò possiamo bere della zuppa fatta con dei deliziosi ingredienti, ohohoh."`
`Rosa si era lanciata in un'invettiva in cui disse a tutti i presenti che non erano abbastanza in allarme, e che dovevano sospettare che il cibo fosse stato avvelenato.`
`L'atmosfera di quel luogo li aveva persuasi,`
` ma il loro stomaco vuoto non si sarebbe lasciato dissuadere da un simile sentimento passeggero.`
`"È buffo come abbia creato una zuppa che normalmente non potremmo assaporare.`
` Mi piacerebbe molto poterla servire anche a chi è in salotto, ma..."`
`"Dato che infrangerebbe le disposizioni della signora Rosa, sarebbe più opportuno lasciar perdere...`
` È meglio che la bevino solo quelli che vogliono farlo."`
`"Ohohohoh.`
` Ogni domestico dovrebbe sapere anche come riuscire con maestria a prendersi una pausa senza farsi vedere."`
`Kumasawa rise a gran voce, accompagnata anche da Shannon e Gouda.`
`I domestici sembravano riuscire a rilassarsi considerevolmente dentro una zona in cui erano radunati soltanto i loro compagni.`
`A Shannon non piaceva la malizia che a volte Gouda faceva trasparire,`
` ma sapeva che non fingeva quando sorrideva in modo bambinesco mentre cucinava,`
` né quando esprimeva il desiderio che le sue ricette venissero apprezzate da tutti.`
`Perciò, anche se trovava un po' seccante essere messa a lavare i piatti,`
` non riusciva a odiarlo davvero.`
`Tuttavia, loro non avrebbero mai immaginato che, nello stesso momento in cui stavano passando il tempo in armonia, nel salotto erano stati definiti da Rosa come dei lupi...`
`In quell'attimo, alcuni dei domestici sentirono un suono di qualcosa che veniva trascinato, seguito da un ‘thump’.`
`Quando un domestico portava una pila di sacchi dell'immondizia durante un giorno piovoso,`
` o magari tornava da una mansione con un impermeabile addosso, emetteva quel tipo di suono nelle volte in cui era nei pressi della porta di servizio.`
`Perciò, inizialmente nessuno di loro notò nulla al di fuori dell'ordinario quando lo udirono...`
`Ma se ne resero conto presto...`
` Se tutti quanti erano o in cucina o in salotto, chi diavolo poteva esserci davanti alla porta di servizio...?!`
`Guardandosi l'un l'altro, i domestici si assicurarono che ciascuno di loro sapesse cosa implicava quel rumore.`
`"...C-Chi sarà mai...?"`
`Conoscevano bene la planimetria della villa.`
`Perciò comprendevano quanto fosse irrazionale per qualcuno nel salotto prendersi il fastidio di uscire durante un tifone,`
` e farsi poi un giro completo per arrivare alla porta di servizio.`
`Allora era Kinzo...?`
` Trovavano ancor più difficile da concepire che a Kinzo, uno che solitamente non lasciava mai il suo studio,`
` fosse venuto in mente di gettarsi in mezzo al tifone e di giungere fino al retro dell'edificio, da dove entrava e usciva solamente gente di basso rango.`
`"...N‐`
`Non è stata...`
` la nostra immaginazione, vero...?"`
`"...Awawawawawawawawa..."`
`Shannon e Kumasawa si accostarono tra loro, guardando spaventate la porta di servizio...`
`"...C-Chi va là...?"`
`Chiese ad alta voce Gouda, avvicinandosi timorosamente alla porta...`
`{n}Inoltre, con lo sguardo si accertò della presenza di un coltello da carne, il quale era posto su un lavello vicino...`
`Non lo aveva ancora preso in mano.`
`{n}Perché c'era la possibilità che fosse uno della famiglia.`
`{n}Ma tale possibilità non era plausibile...`
`Dall'altro lato della porta non giunse una risposta al quesito iniziale posto da Gouda...`
` Forse la sua voce era stata così bassa, da non riuscire a farsi strada tra il rumore del vento e della pioggia di fuori.`
`"...Genji‐san."`
`"...Sì...`
` Voi signore e il dottor Nanjo state indietro."`
`"...C-Chi accidenti potrà mai essere...?"`
`Genji prese un coltello dal design classico da un contenitore di articoli di cancelleria, posto accanto alla scacchiera...`
`Era un oggetto usato al posto di un tagliacarte per aprire le buste contenenti ricevute o bollette.`
`Ma rimaneva pur sempre un coltello.`
`{n}Perciò, la sua lama avrebbe potuto ferire qualcuno...`
`Con un abile gesto, Genji lo celò all'interno della manica.`
`{n}Dopodiché, anche lui si avvicinò alla porta di servizio, annuendo silenziosamente a Gouda per dargli il segnale.`
`Gouda si avvicinò con cautela alla porta... e iniziò lentamente ad aprirla...`
`"W-Waaaaaaaaaaaaaaah...!!!"`
`All'improvviso apparve una figura strascicante, che si accasciò sulle ginocchia per poi cadere a terra.`
`{n}Gouda cadde all'indietro di schiena, incapace di rialzarsi per lo stupore.`
`La silhouette era infradiciata di acqua piovana, ricoperta di fango, e intrisa di sangue...`
`"...K-Kanon-kun?!`
` Kanon‐kun!!"`
`"...Kanon...`
` Stai bene...?`
` Dottor Nanjo...!"`
`Era Kanon...`
`Era ansimante... e le pozze di fango che stava lasciando si tinsero subito di un rosso brillante.`
`Quando Nanjo lo prese tra le braccia e lo girò a faccia in su, vide una cicatrice estremamente raccapricciante al centro del suo petto, come se fosse stato trapassato da una lancia o da un'arma simile.`
`Da lì, il sangue scarlatto sgorgava ancora a fiotti...!`
`"...È-È-È-È orribile...`
` C-Cosa si può fare, devo prendere il kit di pronto soccorso? Devo prendere il kit di pronto soccorso?!"`
`"Kanon-san, tieni la mano sulla ferita!`
` Premi con forza, ti prego!`
` Portiamolo nel letto della stanza per i domestici!!`
` Per favore, date tutti una mano!"`
`"F-Forza, Kanon-san!`
` Ti prego, tieni duro ancora per un po'...!"`
`"Resisti!!`
` Adesso è tutto a posto!!`
` Perciò non togliere la mano dalla ferita...!!"`
`"Ad ogni modo, portiamolo alla stanza per i domestici...`
` Kumasawa, informa la signora Rosa che abbiamo trovato Kanon."`
`"...A-Aspettate...`
` Non...`
` la signora Rosa..."`
`"...Fermi, vi prego!`
` Kanon-san ha detto... non... la signora Rosa..."`
`"...C-Cosa intendi, Kanon-kun...?!"`
`"...Non è il momento.`
` Portiamolo subito alla stanza per i domestici.`
` Kumasawa, per il momento non riferirlo alla signora Rosa...`
` Lo faremo dopo aver sentito da Kanon cosa è successo."`
`"...V-Va bene...`
` Iiiiiih..."`
`Dopo essere comparso in quello stato impietoso, aveva detto di non riferire nulla a Rosa...`
`Ciò aveva delle implicazioni notevolmente inquietanti...`
`{n}Le loro facce stavano iniziando a mostrare panico e angoscia...`
`"S-Su, voi!`
` Muoviamoci a portarlo via...!`
` Veloci, veloci...!"`
`La ferita di Kanon era inverosimilmente profonda...`
` e a giudicare dal pallore di Nanjo, era quasi un miracolo che fosse ancora cosciente...`
`"...Che... orrore...`
` Sembra sia stato infilzato con una specie di lancia.`
` S-Se non è arrivata ai polmoni, potrei essere in grado di fare qualcosa...`
` In ogni caso, occorre fermare l'emorragia...!"`
`"G-Guh... aaagh!!!"`
`Per quanto Nanjo tentasse di ripulire via il sangue scarlatto che fuoriusciva zampillante... non ci riusciva, non ci riusciva, non ci riusciva a pulirlo del tutto...!`
` E ogni volta la lesione si aggravava, facendo gridare Kanon dal dolore...`
`"Kanon-kun, Kanon-kun, Kanon-kun!`
` Tieni duro... tieni duro...!!"`
`"Dottor Nanjo!`
` Eccole un asciugamano di ricambio...!`
` Ma è terribile...!!"`
`"Quali sono le sue condizioni...?"`
`"...In tutta sincerità... la ferita è così grave che non riesco a credere che sia ancora vivo...`
` Forse ha avuto la fortuna di venire infilzato in un punto non critico...`
` Ma sta perdendo fin troppo sangue...!`
` Gli serve una trasfusione, ma non sarà possibile fino a domani...!"`
`"...Uh...`
` coff, coff...!!`
` L-`
`La signora Rosa...`
` ci...`
` uaaaaagh!!"`
`"N-Non parlare, Kanon-kun!`
` La tua ferita si aprirà..."`
`"...La signora Rosa... è venuta...`
` d‐`
`dalla signorina...`
` e da me, e..."`
`"...C-Cos'hai detto...?"`
`"La signora Rosa... ha fatto cosa...?`
` Oooooh... non può essere, non può essere..."`
`"...Ne sei sicuro?"`
`"Sì...`
` Ne sono certo... era la signora Rosa..."`
`"Non dire altro...!`
` Kumasawa-san, prendi un altro kit di pronto soccorso, per favore!"`
`"...Genji‐san...`
` È possibile che la signora Rosa... abbia fatto una cosa del genere?"`
`"...Non lo so."`
`Ignorando Nanjo e Kumasawa, che si stavano dando molto da fare ed erano intrisi dello stesso sangue che stavano tentando di tamponare, Genji e Gouda si guardarono l'un l'altro...`
`Perché se ciò che Kanon aveva detto era la verità...`
` il colpevole dell'omicidio di Jessica era Rosa.`
`"Che tu sia maledetta, Rosa...`
` Come hai potuto fare questo alla signorina...`
` Ti ucciderò... uuuuugh...!"`
`Kanon urlò con odio sempre più crescente...`
`{n}Dalla sua voce carica d'astio, sembrava come se stesse vedendo Jessica venire uccisa davanti ai suoi occhi.`
`"...I-In effetti la signora Rosa avrebbe un motivo per uccidere la signorina.`
` Se la famiglia Ushiromiya venisse interamente massacrata, l'eredità andrebbe tutta a lei..."`
`"Se ciò fosse vero, il signorino Battler e il signorino George sono in pericolo...!`
` Non solo la signora Rosa ha un fucile, in questo momento sono gli unici ad essere in salotto...!`
` Genji-san, la situazione è critica...!"`
`"..."`
`"..."`
`Improvvisamente, Shannon si precipitò nel corridoio...`
`La sua espressione era cupa e tormentata, come se non sapesse a cosa dover credere...`
`Shannon corse via.`
` Verso dove...?`
`Gli interni della villa erano stati meticolosamente puliti, perciò non sarebbe stato facile trovarle.`
`Forse, se avesse cercato nel roseto, avrebbe potuto reperirne una, ma la pioggia e il vento le avranno fatte sparire...`
`Giusto... la sala caldaie non veniva pulita molto...`
`{n}Se si fosse recata lì... magari avrebbe potuto trovarle...`
`Shannon corse giù per le scale della sala caldaie sotterranea, alla ricerca di {i:qualcosa}...`
`Forse qualche medicina aveva avuto effetto all'ultimo minuto,`
` oppure forse Kanon aveva persino perso la capacità di provare dolore...`
`Ma per il momento, Kanon era riuscito quantomeno a smettere di boccheggiare in agonia.`
`Apparentemente Nanjo non lo riteneva un miglioramento significativo, e non staccò gli occhi di dosso da lui nemmeno per un secondo.`
`Kumasawa strinse saldamente la mano di Kanon, e continuo a incoraggiarlo, così che la sua forza di vivere non gli facesse chiudere gli occhi.`
`Genji e Gouda parevano confusi, ignari su come prendere la verità che Kanon aveva riferito a rischio della propria vita...`
`"...Il fucile della signora Rosa avrà senz'altro quattro o cinque colpi caricati."`
`"Di certo non sono pochi...`
` Ma caricare delle cartucce in un fucile Winchester deve richiedere molta pratica.`
` Potrebbe essere in grado di sparare un proiettile, ma se piombassimo tutti su di lei, dovremmo poter riuscire a sottrarle l'arma prima che faccia nuovamente fuoco..."`
`"...Anche se abbiamo un dottore, su quest'isola non ci sono né medicine, né ospedali...`
` Se qualcuno venisse sparato in una zona cruciale... morirà."`
`"Ne sono consapevole, però...`
` Tralasciando ciò, se non ci muoviamo in fretta, c'è la possibilità che avvenga un altro crimine...!`
` Ho la sensazione che la signora Rosa ci abbia astutamente scacciato.`
` È possibile che il signorino George e il signorino Battler stiano per essere uccisi proprio in questo momento...!"`
`"..."`
`"...Oh... Ohohohohoh.`
` Se il nostro nemico è così pericoloso, non sarebbe meglio evitare di provocarlo così tanto...?"`
`"Ma l'indomani è ancora lontano...!`
` Non siamo nemmeno in grado di supporre come agirà!`
` Genji-san, dovremmo essere noi a muoverci per primi.`
` Se almeno usassimo un pretesto per toglierle il fucile, potremmo trovare una soluzione...!"`
`"Ci sono dai quattro ai cinque proiettili, giusto?`
` Vuol dire che non ce ne sono abbastanza per ucciderci tutti...`
` Se non la istigheremo inutilmente, sicuramente anche la signora Rosa non sarà così irragionevole da—"`
`"...No, lei ha detto questo.`
` Ha detto che ci sterminerà tutti."`
`Kanon, che fino ad allora credevano stesse dormendo in silenzio, tutt'a un tratto parlò con voce chiara.`
`Come se fosse rimasto sveglio tutto il tempo e avesse improvvisamente preso parola.`
`Nanjo fu leggermente rassicurato dai sui modi decisi, ma ripensando alla profondità della sua ferita, per quanto voleva non riuscì a scacciare un presentimento...`
`Lo aveva capito perché era un dottore.`
`Con tutto il sangue che gli era fuoriuscito, sarebbe stato normale se Kanon avesse perso conoscenza.`
`{n}Ma, nonostante tutto, era rimasto chiaramente cosciente.`
`...Era la giovinezza?`
` O era la tenacia...?`
`{n}A volte, la forza vitale della persone era capace di superare il senso comune...`
`Quando fermò l'emorragia, aveva leggermente armeggiato nel foro sanguinante con delle pinzette, per assicursarsi che nell'area interessata non ci fossero corpi estranei,`
` ed era rimasto sorpreso dalla sua grande profondità.`
`La ferita era sicuramente arrivata fino ai polmoni.`
`Eppure... Eppure...`
`{n}No, ad ogni modo, era comunque fortunato ad essere vivo...`
`Ma Kanon si era espresso con chiarezza...`
`{n}Aveva detto con odio che era stata Rosa la persona che gli aveva procurato quella ferita, e stava ripetutamente proferendo maledizioni e parole di rabbia.`
`"...Lei vuole ammazzarci tutti prima che passi via il tifone, con ogni mezzo necessario, così da avere il patrimonio del padrone tutto per sé.`
` Me lo ha detto a chiare lettere."`
`"...Caspita...!`
` Che razza di individuo...`
` Che cosa facciamo, Genji-san?!`
` Ci sono delle armi che possiamo—"`
`"...Non posso credere così su due piedi...`
` che la signora Rosa farebbe una cosa simile..."`
`"Genji-sama, non è questione di crederci o meno.`
` È stata lei a dirmi questo.`
` È quello che ho sentito.`
` {f:5:Perché} non mi crede?"`
`"N-Non alzarti...`
` Aggraverai la tua ferita..."`
`Kanon si mise seduto sul letto e si rivolse a Genji, il quale non era disposto a credere alle sue parole.`
`"State certi che ci ucciderà tutti.`
` Sicuramente avrà già ucciso chi si trova nel salotto.`
` Se non la uccidiamo prima noi, verremo senz'altro uccisi per primi.`
` Così come io sono stato ucciso per primo, così anche tutti gli altri verranno uccisi per primi.`
` Uccidere o venire uccisi.`
` Uccidere o venire uccisi, uccidere o venire uccisi."`
`"...K-Kanon-san... Tu...`
` non senti proprio alcun dolore...?"`
`"...Ah, questa?`
` Non è una ferita grave."`
`"C-Come sarebbe a dire che non è una ferita grave...? Tu..."`
`"Non è nulla di cui preoccuparsi.`
` Ormai una cosa del genere non mi fa alcun male, non è che una ferita del tutto innocua."`
`Affermò Kanon, iniziando nel mentre a sciogliersi le bende in cui era stato avvolto con tanta cura...`
`L'orrendo foro nel suo petto venne subito esposto...`
`"K-Kanon-san...!`
` Non fare una cosa simile!`
` Stenditi subito...!"`
`"Ho detto che sto bene...`
` Guardate.`
` Vedete...?`
` Non è una ferita grave, visto...?"`
`Kanon ostentò la sua ferita dilatata, la quale sputava lentamente fuori del sangue schiumoso...`
`Tutti i presenti distolsero istintivamente lo sguardo.`
`"Visto? Ve l'avevo detto che non era affatto una ferita grave..."`
`"...S-Smettila... Non dovresti giocare con la ferita..."`
`"...Ecco, vedete...?`
` Non è per niente una ferita profonda...`
` Guardate...`
` Guardate..."`
`Kanon mostrò loro due dita alzate in aria, e con esse iniziò a penetrare lentamente l'interno dell'orrenda ferita al centro del suo petto...`
`Scavavano a fondo, melmose, appiccicaticce, umide.`
`{n}Le dita andavano in profondità, fino alla base...`
` Squish, glop, blop...`
`"Iiiiiiiiiiiih...!!`
`  K-K-K-Kanon-san, smettila, smettila...!!"`
`Le dita vennero completamente infilate nel suo petto... fino alla loro base...`
` dopodiché, a poco a poco le tirò fuori esattamente nello stesso modo...`
`Le dita che sfilò... erano appiccicose e tinte di un colore rossastro, da cui pendeva anche un filamento...`
`Erano ricoperte da cima a fondo da un... profondo rosso...`
`"...T-`
`Tu...`
` C-C-C-Che cosa diavolo stai...?"`
`"...Allora?`
` Lo vedete che non è per niente una ferita grave?`
` Kuahahahahahahahahahahahah!"`
`In quel momento, la porta si aprì con impeto, e apparve Shannon...`
`La sua espressione severa non vacillò, nemmeno dopo aver visto Kanon macchiato di sangue fresco.`
`"...Ehilà, sorella.`
` Dov'eri finita?`
` Ti eri cacciata chissà dove mentre ero in punto di morte?"`
`"Sì.`
` Sono andata nella sala caldaie.`
` Stavo cercando qualcosa...`
` E soprattutto, volevo controllare una cosa.`
` Tu sei davvero... Kanon-kun?"`
`"...Eh... Eeeh...?"`
`Era comprensibile.`
` Tutti avevano creduto che fosse Kanon.`
`{n}Perciò non potevano capire il senso della domanda di Shannon.`
`Nel guardarla, si accorsero che Shannon stava tenendo in mano un fazzoletto.`
`Era sporco, e sembrava essere stato usato per togliere della sporcizia o della polvere.`
`{n}E stringendolo, si avvicinò a Kanon... arrivando ad un passo da lui.`
`"Cos'è quello...?"`
`"È un fazzoletto su cui ci ho strofinato una ragnatela."`
`"...`
`Perché portare qualcosa del genere?"`
`"Se tu sei Kanon-kun, non avrai problemi...`
` Ma {i:se i ragni sono il tuo nemico naturale}, non credo che ti piacerà."`
`"...`
`Ahahah, ma che dici.`
` Perché dovrei odiare i ragni?"`
`"Perdonami, ma farò un tentativo."`
`"...S-Shannon-san."`
`Quando Shannon accostò il fazzoletto alla coscia di Kanon... accadde qualcosa in un battito di ciglia.`
`Avvenne in un solo attimo.`
` Non poteva essere seguito da un occhio umano.`
`Kanon saltò come una capricorno... sfuggendo con un balzo dall'oggetto di Shannon.`
`E con il braccio, disegnò una scia di un bagliore risplendente di viola.`
`Degli archi formati da tre meravigliose scie violette solcarono le gole di Nanjo e Kumasawa, le persone che si stavano prendendo cura di lui.`
`E in una frazione di secondo, le loro gole... si aprirono come delle bocche spalancate... e il sangue era sul punto di schizzar fuori.`
`La terza scia violacea avrebbe dovuto solcare la gola di Shannon.`
`{n}Ma Shannon non era lì.`
`Questo perché Genji, che era dietro di lei, le aveva avvolto il collo con il suo braccio, strattonandola verso di sé.`
`Tutto ciò successe nel lasso di un istante.`
`"...!!!"`
`Nell'attimo in cui Gouda si arrovellò il cervello per cercare di comprendere quanto stesse avvenendo, il tempo sospeso si infranse.`
`Dai colli squarciati di Nanjo e Kumasawa, il sangue scorreva con furore.`
`Mentre era a mezz'aria, Kanon calciò una cornice appesa alla parete dietro di lui, e balzando come un gatto, mirò nuovamente alla gola di Shannon.`
`Ma il suo bersaglio svanì ancora una volta dalla sua vista.`
` Perché Genji aveva di nuovo tirato via Shannon, e i due caddero a terra a faccia in giù.`
`"Ottimi riflessi, vecchio mobile rimbambito!!"`
`"...Gouda!"`
`"W-Wooooooooooooooooooh!!"`
`Neanche Gouda era uno stupido.`
` Anche se non poteva pienamente capire cosa stesse succedendo, aveva compreso una cosa, ovvero che se questo ‘Kanon’ non fosse stato fermato, persino la sua stessa vita sarebbe stata in pericolo.`
`Con la sua grossa corporatura, si piombò su Kanon, usando il suo peso e la sua forza bruta per schiacciarlo contro la parete.`
`"Wooooooooooooh...! Wuaaaaaaaaaah!!"`
`"La... scia... mi... razza di bestione!!"`
`La punta delle dita della mano destra di Kanon iniziarono a delineare un'altra scia violetta.`
`E quando la alzò a mo' di spada per puntare alla schiena di Gouda, si udì un forte ‘thunk’.`
`Perché la mano sollevata da Kanon era rimasta inchiodata alla parete.`
`Non riusciva a staccare il palmo dal muro.`
`Vi era stato piantato un coltello lanciato da Genji.`
`In circostanze normali, sarebbe stato sorprendente vedere qualcuno anziano come Genji saper maneggiare un coltello a tali livelli,`
` ma in quella situazione anormale, nessuno ritenne che ciò fosse degno di nota.`
`"Genji-sama, prenda...!"`
`"...Bene."`
`Genji ricevette da Shannon il fazzoletto su cui vi era la ragnatela.`
`{n}Dopodiché, si avvicinò a Kanon, tenuto al muro dalla stazza massiccia di Gouda e dal coltello.`
`"Fer... mati...!!`
` T-Tienimelo lontano...!!`
` Fermati, fe-fermo!!"`
`"Gyaooooooaaaaaaaaaaaaah!!"`
`Quando Genji premette il fazzoletto sul viso di Kanon...`
` si potè udire un suono identico a quello che si ha quando si pone della carne su una piastra bollente.`
`Naturalmente, anche l'odore era lo stesso.`
` Kanon bruciava e avvampava, disgregandosi in una massa nero-rossastra marcescente, e tra i rantoli di morte, il suo corpo esplose per poi disperdersi.`
`Era come se fosse scoppiato un palloncino pieno di pezzettini di carta dorata.`
`{n}La stanza dei domestici venne completamente avvolta da una tempesta di scaglie dal color dell'oro... no, era uno sciame di farfalle dorate...`
`Le farfalle iniziarono a svanire soavemente nel nulla, come se si stessero dissolvendo nell'acqua... anzi, come se stessero divenendo parte dell'aria stessa...`
` e successivamente, tutto ciò che rimase furono delle figure macchiate di sangue, cadute a terra sul loro posteriore.`
`Tuttavia, non c'era solo chi era intriso di sangue.`
`{n}Alcuni erano crollati al suolo, e stavano rigurgitando il loro stesso sangue.`
`"...Kumasawa...!`
` Dottor Nanjo...!`
` ..."`
`Quegli squarci così netti, che sembravano essere in grado di tranciare il dito che li avrebbe toccati, erano completamente spalancati, causando la fuoriuscita continua di un'enorme quantità di sangue...`
`"Che era quella... {i:cosa}..."`
`"..."`
`"...Gouda.`
` Sei ferito?"`
`"I-Io sto bene...`
` Ma... che cosa abbiamo visto?!`
` Che cosa è successo...?`
` S-S-S-So di aver spinto quella cosa contro il muro con le mie stesse mani, ma..."`
`"{i:Io non riesco a comprendere cosa sia avvenuto}...!!"`
`Gouda si guardò la mano.`
`A tutti gli effetti, su di lui era rimasto del sangue rosso intenso, che si era procurato durante la sua zuffa con Kanon.`
`Ciononostante, Kanon non si trovava più da nessuna parte.`
`Era sparito.`
`{n}Si era sparpagliato in delle farfalle dorate.`
`Gouda continuò a urlare la sua incapacità di capire cosa stesse succedendo, senza trovare ascolto.`
`Shannon singhiozzò in lacrime di fronte ai resti di Nanjo e Kumasawa...`
` mentre Genji, silenzioso come sempre, sovrastava su di loro...`