`"...Non riesco a crederci...`
` State dicendo... che è la verità?"`
`"...Sì...`
` Abbiamo descritto quello che noi abbiamo visto."`
`George incrociò le braccia, mugugnando nuovamente...`
`{n}E così la cucina ripiombò in un lungo silenzio.`
`"Signorino George, capisco bene che lei non possa immediatamente crederci...`
` Ad ogni modo... persino io, che ho visto tutto con i miei stessi occhi, non sono ancora sicuro su cosa fosse..."`
`"Sono certo di averlo visto.`
` E sono sicuro di aver lottato contro di lui!`
` Eppure... mi sembra che sia stata tutta una grande illusione..."`
`"...Capisco...`
` È per questo che non siete potuti andare nei dettagli con zia Rosa..."`
`"Se ciò che dite è vero, allora siamo in guai ancor più grossi...`
` Sì, ora comprendo perché Genji-san abbia reagito in maniera così composta."`
`"...Quanto avrei voluto essere stato in grado di spiegare."`
`George, che non aveva visto assolutamente nulla, non riusciva minimamente a concepirlo, neanche quando veniva esortato a crederci...`
`Era normale.`
` Perché persino le persone che avevano effettivamente visto la scena, erano arrivate a chiedersi cosa fosse successo...`
`"...Riprendiamo un attimo il discorso di prima...`
` Shannon, tu hai detto che, quando hai creduto che Kanon-kun potesse essere un impostore, sei andata a raccogliere delle ragnatele, per poi tornare lì, giusto?`
` Perché lo hai fatto?"`
`"...Già, ci stavo pensando anch'io.`
` Perché delle ragnatele?"`
`"L'avevo sentito una volta da Kumasawa-san...`
` Molto tempo fa, a Rokkenjima risiedevano degli spiriti maligni e loro, ecco, avevano paura delle ragnatele.`
` Inoltre, in alcune leggende si dice che le ragnatele erano tenute in gran considerazione per essere dei repellenti contro tali forze..."`
`"Per cui, ehm... lo feci sul momento.`
` P-Penso che anch'io fossi un po' confusa..."`
`"...Quando si trattava di vecchie storie...`
` Kumasawa era molto informata sull'argomento."`
`"I ragni sono utili...`
` Di certo non è inusuale che esista una credenza simile."`
`"Sono certa che...`
` l'altarino del torii conteneva il potere di quegli spiriti maligni...`
` E siccome lo specchio per gli spiriti è stato rotto, quello stesso potere si è revitalizzato...`
` È indubbio che sia stata quell'energia a riportare in vita {f:5:Beatrice}‐sama..."`
`"Se io...`
` nel mio momento di debolezza...`
` non avessi compiuto quel gesto sconsiderato...`
` Uuuugh...!!"`
`"...Shannon.`
` Non serve continuare a discuterne...`
` Non te ne farò una colpa."`
`In passato, Shannon aveva accennato ad una certa influenza occulta nel suo incontro con George.`
`Ascoltando i suoi discorsi, quest'ultimo concluse che fosse una caratteristica delle ragazze credere che il destino, la sorte, oppure i miracoli avessero un legame con l'amore...`
`George credeva che rompere lo specchio per gli spiriti offerto all'altarino del torii fosse stato eccessivo,`
` ma dopo aver riso la perdonò, considerandola una semplice marachella realizzata a causa del suo forte desiderio di stare con lui...`
`‘Rompere lo specchio di un altarino ammuffito non cambierà le sorti del nostro incontro’.`
`‘E non causerà alcuna punizione divina’.`
`{n}Pensò di averla tirata su, dicendole che era solo un vecchio specchio pieno di polvere.`
`"...Da quando iniziai a lavorare sull'isola, molti colleghi mi hanno raccontato storie su uno spirito dal nome di {f:5:Beatrice}‐sama."`
`"Inizialmente pensai che fossero sciocchezze,`
` ma sarei passato per sfrontato se avessi fatto dei commenti...`
` Per cui, di facciata, mi comportavo come se ci credessi anch'io...`
` Ma potrebbe davvero essere che—"`
`"Lei c'era...`
` {f:5:Beatrice}‐sama è sempre stata in questa villa...`
` Ma aveva perso i suoi poteri... e non poteva apparire di fronte a noi.`
` Lei {i:è esistita} per tutto questo tempo...`
` Noi semplicemente non potevamo {y:1:‘vederla’}{n:1:vederla} veramente."`
`"...Vorrei sentire il parere di Genji-san."`
`"...Io non sono di alcun parere...`
` Voglio esprimermi su un solo aspetto... In quel momento, eravamo lì in cinque..."`
`"E credevamo che Kanon fosse tornato dalla porta di servizio.`
` Poi, lo portammo nella stanza per i domestici...`
` E dopo che avvenne qualcosa, il dottor Nanjo e Kumasawa lasciarono questo mondo..."`
`"Questo è quanto...`
` Ormai abbiamo spiegato tutto ciò che abbiamo visto...`
`{n}Sono consapevole che sarebbe alquanto irragionevole costringere lei, che non ha visto nulla, a crederci."`
`"È impossibile che possa crederci...`
` Io non avevo dubbi che fosse Kanon-san..."`
`"Ma quel tipo si alzò dal letto, e...`
` Sì,`
` quando iniziò a tastarsi la ferita sul petto in quel modo...`
` intuii che non era Kanon-san, ma un'altra sorta di essere."`
`"Signorino George, probabilmente lei non capirà...`
` Il terrore che si prova quando una persona, che pensavi di conoscere bene, si rivela in realtà essere un altro individuo...`
` È indescrivibile.`
` Non si può assolutamente descrivere..."`
`"Capisco...`
` Posso immaginare quanto tu sia rimasto scioccato da quella scena terribile, Gouda-san."`
`"...Grazie infinite...`
` signorino George."`
`Dopodiché, tutti ripiombarono nel silenzio.`
`Non importava quante volte venisse consolata, Shannon continuava a piangere, dicendo che, quel giorno, aveva sbagliato completamente a dare ascolto ai dolci bisbigli della strega e a rompere lo specchio mistico...`
`"...Se ci fosse quello specchio... la strega che ti sussurrò queste cose perderebbe i suoi poteri?"`
`"...Mi sa che me l'ha un po' spiegato, ma non ricordo bene.`
` Credo che avesse detto che con quello specchio il suo potere non poteva essere liberato."`
`"...Cos'è successo allo specchio che hai rotto?"`
`"Non ricordo...`
` Forse l'ho lasciato lì ancora rotto... perciò è possibile che sia rimasto così com'era."`
`"...Se hai detto che la scogliera è sparita dopo essere stata colpita da un fulmine, significa che lo specchio si trova nel fondo dell'oceano...`
` Beh, dubito che usare della colla avrebbe ripristinato la benedizione divina.`
` Ahahahahah."`
`"...Che... cosa orribile... che ho fatto..."`
`"...Scusami.`
` Mi è sfuggita di bocca."`
`Lui non aveva capito se lo specchio rotto da Shannon fosse stato davvero l'inizio di tutto.`
`I domestici non stavano incolpando Shannon, ma sembravano ritenere che fosse stato il fattore scatenante...`
`Tuttavia, George non avrebbe mai potuto crederci fino a tale livello...`
`Potevano raccontargli una storia di streghe e di spiriti maligni, ma lui le avrebbe comunque reputate delle fandonie.`
`Ciononostante, ascoltava con serietà il racconto di Shannon, desideroso di trovare qualche elemento con cui alleviare il suo tormento.`
`"Ora che ci penso... Dovrebbe essere diverso da quello del torii...`
` ma ho sentito che la madame usasse uno specchio mistico come talismano."`
`"...Eeeh?`
` Parli di zia Natsuhi?"`
`"Sì.`
` Mi pare che l'avesse ricevuto alla distribuzione dei beni di suo nonno, o in una qualche occasione analoga, e che fosse un oggetto dal forte potere repellente contro la magia, con anche un passato illustre, a quanto pare.`
` Uno specchio mistico, insomma..."`
`"...Anch'io ho sentito la stessa storia...`
` Pare che lo specchio abbia il potere di riflettere ciò che non è benevolo, e di rispedirlo indietro."`
`"Con quello specchio mistico... potremmo opporci alla strega {f:5:Beatrice}?"`
`"Eh...?"`
`Alla proposta di George, i domestici alzarono la testa.`
`"...Forse l'altarino e il torii votivo non ci sono più, ma la cosa importante è avere un altro specchio mistico..."`
`"Ho sentito che la famiglia di zia Natsuhi ha dei legami con dei sacerdoti Shinto.`
` Forse non si tratta di un semplice specchio."`
`"S-Se non sbaglio, si diceva che... la madame lo tenesse al sicuro in un portagioie...`
` È possibile che non sia molto grande..."`
`"...Non penso che la grandezza sia rilevante.`
` A prima vista, anche lo specchio che avevo rotto sembrava piccolo e irrisorio."`
`"...Se il nostro avversario è un essere occulto, allora anche noi dobbiamo rispondere con mezzi occulti...`
` Se rimaniamo seduti qui, non concluderemo nulla.`
` Vale la pena tentare, anche solo per metterci il cuore in pace."
`Naturalmente, questo non voleva dire che George avesse accettato la strega...`
`{n}Tuttavia, pensava che sarebbe stato necessario praticare una cerimonia penitenziale per alleviare il trauma di Shannon...`
`Per questo la storia dello specchio mistico di Natsuhi era molto conveniente.`
`"Andiamo...`
` Non dico che lo specchio sconfiggerà la strega o che avrà un effetto formidabile...`
` Ma penso che sarebbe una buona idea avere un artefatto protettivo per proteggerci dalla strega..."`
`"Maria-chan prima ne aveva parlato, ma la porta dello studio di nostro nonno possiede un forte potere repellente contro la magia, vero...?`
` Tipico di nostro nonno.`
` Vuol dire che aveva parecchie difese contro l'occulto...`
` Andiamo.`
`{n}Alla stanza di zia Natsuhi!"`
`"M-Ma, credo che la stanza della madame sia chiusa a chiave...!`
` Abbiamo restituito i passepartout alla signora Rosa...`
` E anche la stanza per i domestici con la cassetta delle chiavi è stata serrata..."`
`"...In tal caso, zia Natsuhi dovrebbe avere quella chiave con sé...`
` Il corpo della zia dovrebbe ancora essere nella cappella.`
` Non dovremmo mettere mano nella scena del crimine prima dell'arrivo della polizia, ma avremo una buona spiegazione."`
`"Però... È chiusa a chiave anche l'entrata della cappella..."`
`"Ahahah, Gouda-san, con la forza che hai, non sapresti infrangere il vetro di una finestra?`
` Si potrebbe farlo con un sasso preso nei paraggi."`
`"C-Ci è concesso, ecco... rompere la finestra di una cappella così importante...?"`
`"Quando nostro nonno si arrabbierà, sarò io ad assumermene la responsabilità...`
` È sin dall'inizio che avevo intenzione di lottare quest'oggi contro l'intera famiglia Ushiromiya,`
` in modo che acconsentissero al nostro fidanzamento...`
` Perciò, sono ancor più determinato di prima."`
`"Rompiamo il vetro.`
` Dopodiché, prendiamo in prestito la chiave dal corpo di zia Natsuhi."`
`Parve che la dichiarazione di presa di responsabilità di George avesse infuso ai domestici una grande dose di coraggio...`
`Shannon e Gouda si guardarono l'un l'altro, per poi voltarsi ancora una volta verso George.`
`"Nostro nonno è un esperto di occultismo...`
` Sono certo che, se si tratta del potere dello specchio mistico di zia Natsuhi, lui capirà.`
` Tranquilli, non se la prenderà con voi."`
`"...Mi chiedo se...`
` lo specchio della madame possa davvero...`
` sigillare nuovamente {f:5:Beatrice}-sama."`
`"Non lo so.`
` Ma credo valga la pena provarci...`
` Perciò andiamo.`
` Fuori si sta facendo sempre più buio.`
` Sbrighiamoci!"`
`"Shannon, prendi una torcia!`
` Gouda-san, trova qualcosa che possa rompere il vetro!`
` Scusami, Genji-san, ma potresti procurarci degli ombrelli?"`
`"""Sissignore!"""`
`Avendo ottenuto un nuovo padrone, i domestici rinnegati da Rosa iniziarono a muoversi.`
`{n}George, una persona normalmente pacata, emanava un'aura di solennità incommensurabile.`
`Shannon esaminò la torcia d'emergenza.`
`{n}Lo fece giusto per accertarsi se le batterie dovevano essere cambiate.`
`Gouda stava ispezionando diversi utensili da cucina dall'aria pesante...`
`{n}Solitamente, uno chef orgoglioso come lui non li avrebbe mai adoperati per altri scopi.`
`Ma in quel momento fremeva dalla voglia di esaudire gli ordini di colui che aveva riconosciuto come suo padrone.`
`Dopo averci rimuginato un po' su, prese una padella larga e massiccia.`
`Genji tolse degli ombrelli da un contenitore a fianco della porta di servizio...`
` Ne aveva presi tre.`
`"Genji‐san...?"`
`"...Non posso venire con voi...`
` In qualità di capo della servitù della famiglia Ushiromiya, per me sarebbe fonte di imbarazzo se nessuno fosse presente nel caso di un ordine."`
`"C-Cosa dice, Genji-san?!`
` Anche lei sa bene quanto adesso sia pericoloso rimanere da soli in questa villa...!"`
`"...Non posso venire...`
` Devo restare qui, il modo che il padrone di casa possa chiamarmi in qualsiasi momento."`
`"Genji‐sama..."`
`"...Va', e poniti al servizio del signorino George.`
` Ti chiedo di non causare intoppi.`
` Gouda, mi affido a te per dare il buon esempio."`
`"...C-Certo...`
` Conti pure su di me."`
`"Adempirò al mio dovere, glielo assicuro..."`
`"Ne sei davvero sicuro... Genji-san?"`
`"Sì...`
` Ormai sono anziano.`
` Finora ho passato tutti i giorni della mia vita a ripagare il favore ricevuto dal padrone..."`
`"Sarà l'esito della roulette a decidere cosa accadrà ad un vecchio come me.`
` Intendo sedermi qui e attendere il risultato, qualunque esso sia."`
`Proclamò Genji, per poi mettersi su una sedia...`
`Il suo sguardo cadde sulla scacchiera con cui aveva giocato con Nanjo... come a dire che non avrebbe discusso ulteriormente a riguardo.`
`Osservando tale scena, George decise di lasciare Genji lì.`
`"Andiamocene.`
` Sembra che il vento ora si sia un po' calmato!"`
`George prese un ombrello e corse verso il corridoio, seguito da Shannon e Gouda, i quali avevano un arnese ciascuno...`
`Una volta gettatisi fuori, Genji tese placidamente la mano verso il lato della scacchiera...`
`Tirò lentamente a sé un oggetto, e lo coprì con il suo palmo.`
`Genji rese il suo respiro ancor più silenzioso...`
`{n}E nel mentre... qualcosa si illuminò d'oro.`
`Dall'interno di un secchio per il ghiaccio posto su un ripiano... comparve senza far rumore una piccola e leggiadra farfalla dorata.`
`Era quasi come se avesse visto George e gli altri andarsene, e che stesse cercando di seguirli in segreto...`
`Accadde in un istante...`
`La farfalla dorata, che svolazzava con eleganza, venne affissa alla parete da un coltello lanciato da Genji, proprio come un pezzo di una collezione d'insetti.`
`Dopo che la farfalla dorata sbattè sofferente le ali per diverse volte, si rassegnò al fatto di non poter liberarsi, e si tramutò in un misto di fumo e di fine polvere dorata, scomparendo come se fosse stata sciolta nell'acqua...`
`Genji aveva ancora lo sguardo chinato sulla scacchiera, quasi come se non fosse accaduto nulla...`
`Forse, da un momento all'altro gli sarebbe venuta in mente una mossa brillante.`
`Ma qualsiasi mossa avesse effettuato, il suo avversario non sarebbe mai più stato in grado di riceverla.`
`Pur essendone consapevole, Genji cercava una mossa brillante...`
`Doveva essere un modo perfetto per ammazzare il breve tempo che lo separava dal destino a lui conferito...`
`Non sapeva quale esito sarebbe uscito sulla roulette.`
`{n}Ma la conclusione sarebbe giunta molto presto...`
`Nessuno poteva intralciare la biglia della roulette, una volta lanciata...`
`La porta del salotto non solo era chiusa a chiave, ma era anche ostruita con una barricata, realizzata con divani e altri simili arredi.`
`Perciò, zia Rosa sembrava accigliata dal fatto che un malintenzionato avrebbe potuto apparire rompendo la finestra.`
`Seduta su una poltrona, continuava a stringere il suo fucile, rivolgendo la schiena alla porta.`
`A quel punto, la mia testa era completamente sottosopra, e nonostante fossi esausto sia fisicamente che mentalmente, giocai con Maria, come da lei richiesto.`
`Maria me ne aveva parlato...`
` {f:5:Beatrice} aveva detto che dovevamo affrontare quell'enigma, per testare se fossimo capaci di risolvere l'epigrafe sull'oro.`
`Inizialmente ero un po' interessato e avevo provato a cimentarmici, ma non riuscii minimamente a capire cosa volessero dire quelle frasi criptiche...`
`Non avevo dubbi che vi fosse celato un qualche enigma, ma di certo non pensavo che lo avrei risolto da un momento all'altro.`
`A metà dell'epigrafe, erano presenti delle righe che recitavano di passare dal primo al decimo crepuscolo, per poi imbarcare un viaggio verso la Terra Dorata.`
`Al primo crepuscolo, offri come sacrifici le sei vittime scelte dalla chiave.`
`{n}Al secondo crepuscolo, i rimanenti divideranno i due che sono vicini.`
`Era ovvio che si riferivano ai sei omicidi già avvenuti nella cappella, e all'uccisione di Jessica e Kanon-kun.`
`Seguendo quelle righe, si doveva essere pronti all'omicidio di altre cinque persone.`
`Al quarto crepuscolo, fora la sua testa e uccidilo.`
`{n}Al quinto crepuscolo, fora il suo petto e uccidilo.`
`{n}Al sesto crepuscolo, fora la sua pancia e uccidilo.`
`{n}Al settimo crepuscolo, fora il suo ginocchio e uccidilo.`
`{n}All’ottavo crepuscolo, fora la sua gamba e uccidilo.`
`I corpi del dottor Nanjo e della vecchia Kumasawa non erano stati ritrovati...`
`Tuttavia, se si supponeva ragionevolmente che fossero loro due i sacrifici per il quarto e quinto crepuscolo...`
` li avremmo sicuramente rinvenuti in uno stato pietoso, con la testa e il petto forati.`
`In tal caso, potevamo aspettarci che altri tre sarebbero stati uccisi venendo forati nella pancia, nel ginocchio e nella gamba...?`
`Di chi si sarebbe trattato...?`
`{n}Scandagliai la stanza, e mi accorsi che dentro eravamo in tre persone, ma, come dire, le mie emozioni erano sfibrate...`
`Stranamente, non provavo senzazioni di terrore.`
`Maria si accorse che mi ero appoggiato sul divano con fare assente, con lo sguardo rivolto in alto verso il soffitto...`
`In un modo o nell'altro, pareva aver afferrato che non mi stessi impegnando nella risoluzione dell'enigma.`
`{n}Era arrabbiata perché non stavo prendendo la cosa con serietà.`
`"...Ehi, Maria."`
`"Uuh...?"`
`"Cos'era che {f:5:Beatrice} aveva detto di fare, nel caso avessimo risolto questa roba?"`
`Mi sembrava che nella lettera della strega ci fosse scritto qualcosa di astratto sul rinunciare al reclamo degli interessi...`
`L'avevo ottimisticamente interpretata come una rinuncia a massacrare tutta la famiglia, ma...`
` era davvero questo il significato di ciò che aveva scritto?`
`Non ero realmente convinto che risolvere l'enigma ci avrebbe davvero salvati...`
`Credevo che, anche se l'avessimo risolto, avremmo agito secondo i piani del colpevole, e i nostri sforzi sarebbero stati vani...`
`"No, questo non è vero...`
` Se risolvi l'epigrafe, il rituale di Beato avrà fine.`
` Per cui nessun altro dovrà morire."`
`"...Davvero?`
` E se fosse una regola tirata fuori dal nulla...?`
` Se risolviamo questo indovinello... forse scopriremo dove si trova l'ubicazione dell'oro nascosto...`
`{n}Di certo lei lo cercherà e..."`
`"Uuh.`
` Non lo cercherà."`
`"...Perché... ne sei così sicura?"`
`"L'oro apparteneva a Beatrice fin dall'inizio.`
` Non cercherà qualcosa che è già suo."`
`"...Allora... Allora perché Beatrice ci sta dando questi grossi indizi...?`
`{n}Meglio ancora, perché ha messo su questa specie di gioco?"`
`"Per la magia, è essenziale che ci sia del rischio."`
`"...Del rischio...`
` Proprio non capisco cosa intendi."`
`"Poniamo come esempio una maratona...`
` Pensi che una medaglia che può ricevere chiunque termini il percorso, e una medaglia ottenibile soltanto da chi arriva per primo, abbiano lo stesso valore...?"`
`"No, non lo penso...`
` Alla fine tutto questo è uno svago per lei?`
` Ci sta deliberatamente concedendo una possibilità per—"`
`"Sbaaagliaaatooo.`
` È {i:così} che funziona la magia.`
` Per quanto sia grande una magia, ci saranno sempre dei rischi e dei punti deboli.`
` Anzi, devono esserci."`
`"...Non mi riesce naturale comprendere queta cosiddetta magia... ma se la considero come una scommessa, posso in parte capirla.`
` Se non sei pronto a grandi perdite, non avrai grandi vincite.`
` E più esigue saranno le possibilità di aver successo, più grande sarà il guadagno di un azzardo."`
`"Proprio così.`
` Per questo Beato ha spiegato per bene a tutti i rischi del rituale.`
` Perciò, se risolveremo questo enigma, il rituale verrà prontamente interrotto.`
` Dopotutto, se infrangesse la sua promessa, non ci sarebbe alcun rischio."`
`"Se lo risolviamo... lei davvero manterrà la sua promessa?"`
`"Perché un fiore è bello anche se appassirà?`
` Perché invece un fiore finto non è bello, anche se è così elaborato da non riuscire a notare la differenza?"`
`"Mettendo in gioco la loro morte, gli esseri umani possono far avvenire miracoli.`
` Se esistesse un uomo immortale, non ci sarebbe motivo di credere che quella persona sia in grado di compiere un miracolo...`
` E questo vale per noi, per la vita, per la strega e anche per il rituale.`
` Se non ci assumeremo alcun rischio, non potremo ottenere nulla."`
`"...Cosa dovremmo fare, una volta risolto l'enigma?`
` Dobbiamo alzare la mano, gridare un: ‘Ci sono!’, comunicare la nostra soluzione alla strega e poi verificare se la risposta sia giusta?"`
`"Uuh.`
` Questo non lo so.`
` Ma sono sicura che se lo risolveremo, il rituale terminerà in automatico."`
`"...`
`Sei molto informata, Maria...`
` Hai imparato tutte queste cose... da {f:5:Beatrice}?"`
`"Uuh."`
`Se non si assume alcun rischio, non si può guadagnare nulla... Giusto?`
` Senza dubbio è così che funziona nel mondo... ma ciò entrava abbastanza in conflitto con il mio schema mentale prediletto, ovvero la teoria della scacchiera.`
`Negli scacchi si cerca sempre la mossa migliore, confidando di ottenere il minor rischio possibile e l'esito più favorevole.`
`Non si compie una mossa lasciando tutto alla sorte, come avviene nel gioco d'azzardo.`
` Esatto, nei giochi d'ingegno non può esserci spazio per le scommesse.`
`Eppure, questa {f:5:Beatrice} aveva commesso dei crimini così oltraggiosi...`
` o forse stava svolgendo un rituale...`
` rivelandoci di sua spontanea volontà le condizioni per la sua sconfitta, che lei stessa aveva disposto.`
`Negli scacchi, si compie sempre la mossa migliore.`
`{n}Per cui, mettendosi nei panni dell'avversario, si potrà prevedere la sua prossima mossa...`
`Tuttavia, non c'era la certezza che le mosse di {f:5:Beatrice} sarebbero state sempre quelle migliori.`
`Pensavo che forse ci stava facendo concentrare sull'epigrafe per gettarci fumo negli occhi, e in qualche modo ingannarci.`
`Ma Maria aveva detto che ciò non poteva assolutamente essere possibile.`
`Il rischio intrapreso dalla strega era genuino, e ciò era una prova che questo fosse un vero e proprio rituale magico...`
`Non riuscivo a comprendere questa strega dal nome di {f:5:Beatrice}.`
`Doveva star compiendo questa serie di omicidi con uno scopo in mente...`
` eppure, perché si era presa il disturbo di esporre le condizioni della sua sconfitta...?`
`Per quanto rigirassi la scacchiera, e pensassi dal punto di vista del mio avversario... non riuscivo a comprendere la ragione per cui si sarebbe arresa nel momento in cui l'enigma sarebbe stato risolto.`
`Sembrava quasi che a {f:5:Beatrice} non importasse di vincere o perdere.`
` Era palese che la teoria della scacchiera non si poteva applicare a un avversario di scacchi del genere...`
` Non capivo, non capivo...`
` A costa stava mirando {f:5:Beatrice}, per arrivare a compiere simili crimini?`
`Se avesse voluto solamente ucciderci tutti, avrebbe potuto farlo furtivamente, senza dover agire in maniera così spropositata.`
` Non c'era bisogno né di quel preavviso sofisticato, né di allestire camere chiuse dal significato criptico...`
`Tutto ciò era una gigantesca esibizione.`
`{n}Non ne capivo affatto il senso.`
`Continuando a considerare {f:5:Beatrice} un'avida colpevole umana, sarei mai riuscito a comprendere qualcosa...?`
`Dunque, se non la riconoscevo come una strega, in quella scacchiera metaforica non sarei nemmeno riuscito a disporre le mie pedine...?`
`Se lei era veramente una strega, e se tutto quello che aveva detto Maria era vero...`
` Allora avremmo dovuto fare una cosa sola...`
`{n}I ragionamenti, le discordie, le cacce al colpevole, erano stati tutti inutili.`
`Tutti noi avremmo dovuto radunarci nella sala da pranzo, e unire le nostre menti per risolvere l'enigma.`
` Se avessimo unito le conoscenze di così tante persone, forse saremmo stati almeno in grado di ricavare parte della soluzione...`
`Gli avidi esseri umani, bramosi di guadagnare qualcosa in più rispetto agli altri... non unirono le loro menti, venendo così sacrificati uno dopo l'altro...`
`In fin dei conti, gli umani non stavano forse ricevendo quello che meritavano?`
` Credevano di star pensando... ma in realtà, l'unica cosa a cui pensavano era la loro avidità.`
`Alla fine, la teoria della scacchiera è un sistema di pensiero in cui ci si proietta nel proprio avversario...`
` Perciò, delle persone avide vedranno negli avversari la loro stessa avidità...`
`Rivolsi un'occhiata distratta a zia Rosa.`
`Probabilmente, era stanca per essere stata tutto il tempo sotto pressione.`
`{n}Non poteva dormire, ma continuava a fissare un punto indefinito con aria assente.`
`Zia Rosa aveva dichiarato di non potersi fidare di nessuno che non fosse stato ucciso...`
`Usando il ragionamento a scacchiera, zia Rosa... vedeva nel proprio avversario se stessa...`
`In altre parole, era possibile che zia Rosa...`
` fosse una donna sola, incapace di fidarsi di nessuno e di abbassare la propria guardia.`
`Credo che il mio vecchio me ne parlò, molto tempo fa.`
`{n}In origine, zia Rosa era una bambina molto obbediente...`
`Ma tra lei e gli altri fratelli c'era un grande divario di età...`
` e inoltre, siccome spesso cercava l'approvazione di entrambe le fazioni da loro formate, che tendevano ad essere in contrasto fra loro,`
` subì varie angherie psicologiche sin dalla sua infanzia.`
`Erano molte le volte in cui, prendendo le parti di uno dei fratelli, subiva prepotenze da un altro di loro.`
`Di certo, le affermazioni proferite quel giorno da zia Rosa potevano essere considerate degli abusi verbali...`
` Ma quelle erano le parole con cui lei era stata bersagliata, e che erano rimaste scolpite nel suo vocabolario.`
`Le numerose offese da lei pronunciate... erano molto simili a quelle che, in passato, erano state lanciate contro zia Rosa...`
`Ripensando a quello che aveva detto, a volte avevo la sensazione che il suo modo di parlare fosse un misto tra quello di zio Klaus e di zia Eva...`
`Ero convinto che fossero simili perché erano fratelli... ma forse non era quello il caso...`
`Per la prima volta, provai una profonda compassione per zia Rosa, che avevo ritenuto essere solo una persona mite...`
`E Maria, allora...?`
`{n}Era da un po' che stava affermando la stessa cosa.`
`Se avessimo risolto l'engima presentatoci dalla strega, il rituale si sarebbe interrotto, e ci saremmo senz'altro salvati.`
`E inoltre, mi pareva che avesse detto che {f:5:Beatrice} non avrebbe mai e poi mai infranto la promessa...`
`Ma si stava parlando di Maria.`
`{n}Lei non avrebbe mai infranto una promessa, e aveva il cuore più innocente fra tutti...`
`Perciò, credeva che anche {f:5:Beatrice} non sarebbe venuta meno ai patti.`
`{n}Lei era capace di credere in ciò.`
`Ma quella non era forse l'immagine che Maria aveva di {f:5:Beatrice}...?`
` Non c'erano prove che la vera {f:5:Beatrice} avrebbe senz'altro mantenuto le sue promesse, giusto...?`
`"`
`{p:1:Manterrò la mia promessa}.`
` Se risolvete l'enigma dell'epigrafe, potrete giungere nella Terra Dorata.`
` In quel caso, il rituale avrà fine.`
` Non ci saranno ulteriori morti."`
`"...Vuoi dirmi che un mostro spietato come te rispetterà le regole?"`
`"Non negherò di essere brutale, spietata e scellerata..."`
`"Ma io sono una strega.`
` Uso la magia.`
` Per usare la magia, ci sono delle regole che devono essere osservate...`
` E dato che sono una strega, non posso disdegnarle.`
` Credi quantomento in questo."`
`"...`
`Dopo tutte le stronzate che hai combinato, dovrei comunque credere in queste regole?"`
`"...Io impiego stratagemmi.`
` Naturalmente, inganno anche le persone.`
` Non sono diversa dagli esseri umani...`
` Ma non c'è mai stata una volta in cui io mi sia rimangiata qualcosa che ho promesso."`
`"Che mi dici degli umani?`
` Voi mantenete sempre le promesse?"`
`"...Siccome abbiamo massime come: ‘Mantieni la parola data’...`
` dubito che le rispettiamo adeguatamente."`
`"Dal mio punto di vista, gli esseri umani sono creature spietate e decisamente più egoiste...`
` Non c'e nulla di più incerto della promessa di un umano.`
` Ci sono casi in cui anch'io contratto con gli umani, ma non puoi nemmeno immaginare quanto stringenti debbano essere gli accordi per poter garantire un singolo sciocco desiderio..."`
`"...Se c'è anche la benché minima scappatoia, chiederanno subito cose come: ‘Aumenta il numero dei desideri a cento’, o: ‘Prova a trasformarti in un minuscolo granello’."`
`"...Il mio vecchio mi diceva spesso una cosa:`
` ‘Non c'è nulla di più spaventoso di un contratto’.`
` Mi raccontava come sia normale che le persone che firmano senza leggere attentamente vengano spolpate fino al midollo...`
` Ha guadagnato una fortuna con questi mezzucci."`
`"...Considera questo.`
` La gente non nasce con la consapevolezza che esistano le truffe...`
` Ad un certo punto ne subiscono una.`
` E così apprendono."`
`"..."`
`"‘I peccati del mondo umano, che non possono fare a meno di venire scaricati sull'altro’, giusto...?`
` Vediamo, mi pare di averlo sentito da una strega.`
` Oh, beh...`
` Vedi che non sono così senza cuore come tu pensi?`
` Mhmhmhmhmhmh!"`
`"Bugiarda!!`
` Hai ucciso tutte queste persone, e non è neanche la prima volta!!`
` Come puoi non essere senza cuore, dopo averle ammazzate in modo tanto cruento?!!"`
`"Dici di mantenere la parola data?!`
` Dacci un taglio con questi discorsi!!`
` Io non ti riconoscerò.`
` Giammai.`
` Ciò in cui credo, è che non cedere su questo punto è l'unico modo che ho per tenerti testa!"`
`"...Capisco.`
` Stai dicendo che la tortura sarà eterna anche per me...`
` Kuahahahahahahahah..."`
`"Può darsi.`
` Mille anni sono tanti...`
` Forse, più che dal suo potere magico, la forza di una strega è determinata dalla forza della sua perseveranza...`
` Sì, posso capire come mai Lady Bern sia così temibile."`
`"Che cazzo di discorsi senza senso vai blaterando...`
` Riprendiamo subito questa presunta ‘tortura eterna’.`
` Sono pronto ad andare avanti per mille anni, se non addirittura diecimila."`
`"Mhmhmhmh!`
` Ottimo, ottimo.`
` Sembra che tu abbia riottenuto parte del tuo spirito combattivo.`
` Sarebbe noioso, altrimenti."`
`"Andiamo, capita spesso nei giochi competitivi, no?`
` Si fa avanti un avversario, ma è troppo debole e deludente, per cui perdi di proposito e prolunghi la partita fino all'ultimo round,`
` dove poi finisci per fare sul serio e gli infliggi un'enorme batosta, dico beneee?"`
`"...Non capisco il senso della tua analogia."`
`"È come con il vino.`
` Non sarà mai sprizzante, se non lo si lascia invecchiare come si deve..."`
`"Tu sei un vino che può resistere a tale processo.`
` Il tuo invecchiamento sarà ben meticoloso...`
` Ti farò fermentare in un alcol di gran pregio, con cui ravvivare eventi di classe..."`
`"Perciò, non rassegnarti per così poco.`
` Continua pure a rinnegarmi.`
` Dopotutto, finché non mi riconoscerai, io non sarò altro che una flebile illusione...`
` Kuahahahahahahahahahahahahahahahahahahahahahahahahah...!"`
`"...Vedere questa scena... mi fa sempre star male."`
`"...Empatizzo con tutto me stesso...`
` Shannon-san, la chiave, per favore...`
`{n}La madame sarà anche spirata, ma rimane comunque una signora.`
`{n}Non posso mettere le mie mani su di lei."`
`"...Certo."`
`Shannon annui decisa, con un'espressione che faceva trasparire il suo senso del dovere.`
`George e il suo gruppo avevano infranto una finestra che faceva al caso loro, per poi entrare nella cappella...`
` Dato che non erano davvero intenzionati a romperla, per andare sul sicuro avevano cercato un'altra via...`
`Tuttavia, dopo essersi nuovamente accertati che non ci si potesse infiltrare da qualche altra parte,`
` divenne ancor più evidente che la cappella fosse una camera chiusa inspiegabile...`
`All'interno della cappella, il tempo era rimasto fermo a quando l'avevano lasciata.`
`Come era prevedibile, George non era stato in grado di avvicinarsi per una seconda volta a quell'orrenda festa di Halloween.`
`Era comprensibile.`
` Ciò aveva risvegliato in lui la tristezza di aver perso contemporaneamente entrambi i genitori...`
`E inoltre, Gouda non intendeva lasciare che George accorciasse le distanze, avendo tenuto in considerazione la possibilità che i cadaveri, dopo esser passata mezza giornata, potessero aver subito cambiamenti ancor più atroci.`
`Shannon seguì le istruzioni di Gouda, e si avvicinò al tavolo della festa...`
`Solitamente, Shannon si sarebbe indignata per essere stata gravata di un altro lavoro sporco...`
` Ma allo stato attuale, poteva comprendere molto bene lo stato d'animo di Gouda.`
`Agli occhi di Gouda, il quale nonostante le sue eccezionali abilità, si cacciò nei guai, perse il lavoro e finì per strada... Natsuhi gli aveva concesso una nuova vita...`
`Per Natsuhi si era trattata di un'assunzione come le altre, ma per Gouda doveva essere senz'altro stato un punto di svolta del suo destino.`
`Le persone dello stesso ambiente di Gouda avevano compreso che lui provasse un particolare senso di lealtà nei confronti di Natsuhi...`
` Perciò, probabilmente non voleva venire meno a tali sentimenti, neanche dopo la sua morte...`
`Dopo esser trascorsa mezza giornata, i cadaveri di Natsuhi e degli altri erano mutati completamente.`
` Dei piccoli insettucoli, che avevano odorato il fetore di morte, avevano iniziato a brulicare su di loro...`
`{n}Era uno spettacolo decisamente inguardabile...`
`"...Madame... Le chiedo perdono..."`
`Grazie alla sua lunga esperienza da domestica, Shannon era in grado di immaginare in quale tasca Natsuhi tenesse la chiave della sua stanza.`
`Forse, si trovava in quella tasca...`
`Il suo intuito non la tradì.`
` Le bastò toccare il tessuto esterno della tasca per accorgersi subito della sua presenza...`
`"È qui...`
` La chiave della stanza della madame."`
`Shannon alzò in alto la chiave, in modo da mostrare che l'aveva trovata.`
`A tale scena, George e Gouda sgranarono gli occhi...`
`{n}Shannon non si aspettava di ricevere quella reazione, e perciò ne fu sorpresa.`
`Questo perché Shannon non se n'era accorta.`
`{n}George e Gouda, che osservavano da lontano, l'avevano notato per primi.`
`Quando Shannon levò la chiave verso il cielo... attorno al tavolo si innalzò con veemenza una tempesta di foglioline dorate.`
`Era... una quantità innumerabile di farfalle d'oro.`
`Era la prima volta che George le vide, per cui ai suoi occhi potevano apparire fiabesche...`
`Ma Gouda lo sapeva già...`
`{n}Sapeva che quelle farfalle dorate erano ben lontane dall'essere creature graziose, così come che fossero foriere di sciagura.`
`E poi, tutto quell'oro divampò, cercando di risucchiare Shannon al suo interno...`
`"S‐Shannon‐san!!`
` Corri!!"`
`"Eh?!?!`
` Kyaah!!!"`
`Anche Shannon, a sua volta, comprese che le farfalle dorate stavano cercando di travolgerla.`
`Corse via barcollando, rimanendo con un'espressione scioccata.`
`{n}Di fronte a ciò, le farfalle dorate piombarono su Shannon tutte assieme.`
`{n}Si radunarono in raccolta.`
` Tentavano di inghiottirla!`
`"Shannooooon!!`
` Dannazione, che sta succedendo?!`
` Sono queste... le farfalle dorate a cui vi riferivate?!"`
`"Presto, usciamo!!`
` Che esseri abietti!`
` Oh, diamine, oh, diamine!!"`
`George e Gouda si precipitarono da Shannon, scacciando via lo sciame di farfalle.`
` E subito dopo, si fiondarono verso la finestra rotta!`
`Tuttavia, per uscire dalla finestra, che era ricoperta da spuntoni di cocci di vetro affilati, necessitavano di un solido punto d'appoggio.`
`Quando erano entrati, avevano avuto il tempo per prepararne uno, ma in quel momento ne erano sprovvisti.`
`"Usciamo dalla porta!!`
` Non c'è tempo per cercare un punto d'appoggio!"`
`"...N-`
`Non si apre...!`
` È bloccata...!"`
`"Lasciala a me!!`
` Accidenti a questo posto malandato...`
` Nnnnngh!!"`
`"Signorino George, si sbrighi!!`
` Maledizione, ora vi faccio vedere io, woooooooh!!"`
`Gouda si tolse la giacca, agitandola per respingere l'orda di farfalle.`
`{n}Ma dire che era in inferiorità numerica sarebbe stato un eufemismo.`
`{n}La quantità di tempo guadagnata in tal modo era abbastanza opinabile.`
`George stava lottando con la maniglia, la quale era sul punto di rompersi.`
`{n}I segni del tempo erano visibili, e non girava molto bene.`
`Metterci tutta la propria forza era inutile, era questione di trovare l'angolo o il metodo giusto...`
`"Signorino George!!`
` Cazzoooooooo!!`
` Dannati mostriii!!"`
`...In quel momento, Gouda vide qualcuno...`
`E quel qualcuno vide lui.`
` In altre parole, i loro sguardi si incrociarono.`
`Sul tavolo della festa...`
` anzi, fluttuando sopra di esso, come se stesse sorreggendo la vetrata, vi era la figura ridacchiante della strega.`
`Vide la sagoma della strega ridere dentro a un turbine d'oro, le cui farfalle dorate erano al suo servizio.`
`"...`
`B‐`
`{f:5:Beatrice}..."`
`Sarebbe dovuto essere il suo primo incontro con Gouda...`
`{n}Ma gli bastò un'occhiata per riconoscerla.`
`Effettivamente... Effettivamente, era proprio la strega del ritratto, come avevano detto gli altri domestici...!`
`"Kueheheheheheheheh, ahahahahahahahahahahahah!!`
` Non è quasi ora di cena...?`
` In questa villa io sono già la padrona di casa.`
` Perciò, è mio dovere offrirvi un caloroso benvenuto a questa fantastica cena...`
` E siete esattamente {i:in tre}, dico bene?`
` Ma tu guarda, voi fate perfettamente al caso mio!!`
`"U-Uwaaaaaaaaaaah!!"`
`"S-Si è aperta!!"`
`"Gouda-san, presto...!!`
` ...!`
` {f:5:Beatrice}... sama..."`
`"Eh?!`
` ...?!?!"`
`"Pensi che rimanere qui sia una scelta saggiaaa...?`
` Se ritieni che sia il luogo ideale per la tua tomba, allora accomodati.`
` Mhmhmhmh!!`
` Ti porgo i miei complimenti per la determinazione con cui intendi servire il tuo precedente padrone, anche dopo la tua morte!"`
`Il vortice dorato che avvolgeva la strega si squarciò.`
`Fu come se... una mano malefica avesse, nel vero senso della parola, allungato le sue dita al massimo della loro lunghezza, e stesse cercando di attaccarli!`
`Lo sciame di farfalle dorate li attaccò, emettendo dei fruscii.`
`"Sbrigatevi!!`
` Non possiamo fermarci!!"`
`La voce di George riportò alla realtà Shannon e Gouda.`
`{n}In quel momento, restare lì sarebbe stato come essere delle rane squadrate da un serpente.`
`Dovevano opporre resistenza...`
`{n}Dovevano combattere contro l'incarnazione del nuovo, brutale e spaventoso regime che aveva avviluppato Rokkenjima...!`
`Non avevano il tempo di prendere gli ombrelli.`
`{n}I tre sfrecciarono sotto la pioggia battente.`
`I tre non si voltarono,`
` perciò non si accorsero che, apparentemente, le farfalle dorate non sapevano reggere la pioggia, e furono incapaci di tallonarli.`
`I tre individui sfuggirono ai loro inseguitori dal color dell'oro, e si fiondarono nella villa...`
`"...Kuahahahahahahahah.`
` Magnifico, magnifico.`
` Non potrei intrattenermi in altro modo!"`
`Sbloccarono la porta, per poi gettarsi nella stanza.`
`Nella camera di Natsuhi rimaneva una traccia della fragranza delicata che lei usava abitualmente...`
`Tuttavia, non avevano tempo di rilassarsi.`
`"Dov'è?!`
` Hai detto che era in un portagioie, giusto...?!"`
`"È solo una voce che ho sentito...!`
` Non ho mai saputo dove sia davvero...!"`
`"...P-Penso che possa essere nel comò, oppure accanto al letto!"`
`Shannon lo affermò basandosi sul suo intuito femminile.`
` Ma vicino al letto c'erano solo un incensiere, un romanzo lasciato a metà, e un paio di occhiali.`
`Tuttavia, il comò era lussuoso e con diversi cassetti, motivo per cui avrebbe avuto senso se Natsuhi ci avesse conservato degli oggetti di valore.`
`"Scusami, zia Natsuhi...!!"`
`Uno ad uno, aprì i cassetti con veemenza.`
`{n}Doveva sbrigarsi.`
`Non stava sentendo dei rumori di passi... ma aveva il presentimento che la strega si stesse facendo sempre più vicina...`
`Aveva il presentimento che {i:la sua risata} si stesse facendo sempre più vicina...!!`
`Svuotò i cassetti uno dopo l'altro, esaminandone i contenuti...`
`Anche il più piccolo beauty case aveva l'aria di essere un portagioie,`
` e al pensiero dello sforzo che avrebbe richiesto controllarli tutti, non potè fare a meno di avere dei lievi giramenti di testa.`
`"F-Forse è questo contenitore...`
` È chiuso a chiave, non riesco ad aprirlo...!"`
`Ad un primo sguardo, sembrava leggermente più grande di un carillon.`
`{n}Dal rumore sordo che fece quando venne scosso, dava l'impressione che al suo interno ci fossero svariate chincaglierie.`
`{n}Ma era chiuso a chiave, e non si apriva!`
`"D-Di solito la chiave è nascosta nei paraggi...`
` Ma ci sono alcune persone che la portano sempre con sé...`
` Non lo so... Non lo so...!!"`
`"Non ci rimane altra scelta... Dobbiamo romperlo!`
` Ma non possiamo andarci pesante, o romperemo lo specchio all'interno.`
` Forse c'è qualche utensile in grado di forzare la serratura...?!`
` Merda...!!"`
`Gouda ispezionò tutta la stanza, alla ricerca di qualche strumento che potesse tornare loro utile.`
`{n}E in seguito, si accorse che la porta era stata lasciata aperta fin da quando erano entrati.`
`Si accostò per chiuderla... e fu lì che si accorse che, dalle tenebre in fondo al corridoio, si stavano avvicinando delle ripugnanti figure ombrose...`
`No, l'espressione ‘figure ombrose’ non era appropriata.`
`{n}Perché essa fa riferimento alle ombre degli {y:0:Umani}{n:0:umani}...`
`Le ombre di chi non è {y:0:Umano}{n:0:umano} non possono essere descritte in quella maniera!!`
`"...S‐`
`Signorino George!!!`
` P‐`
`Presto..."`
`Alla fine della sua frase, la voce di Gouda si affievolì...`
`{n}Era lo spavento dovuto all'aver assistito alla processione di una folla che non apparteneva a questo mondo.`
`Lui era un domestico.`
`{n}Pertanto, conosceva tutti i domestici al servizio della famiglia Ushiromiya...`
`Ma non sapeva della loro esistenza.`
`{n}Loro però erano dei domestici, senza ombra di dubbio...!!`
`Non erano domestici alle dipendenze di Kinzo Ushiromiya, e neppure a quelle di Klaus Ushiromiya...`
`Erano dei nuovi domestici, i quali erano al servizio della Strega Dorata {f:5:Beatrice}, la nuova padrona della villa,`
` e avevano la testa di capra e degli occhi rosso vivo come la lava ardente!!`
`Ridendo fragorosamente, la nuova padrona capitanava con disciplina sei nuovi servitori,`
` e li vide farsi strada mentre laceravano la lontana oscurità del corridoio...`
`Come c'era da aspettarsi, lei era attorniata dalle sue icone, le farfalle dorate.`
`Gouda si affrettò a chiudere la porta, e la serrò a chiave!`
`Ciononostante, non appena fece scattare la serratura, quella ritornò come prima, come se fosse stata respinta da una molla o da qualcosa di simile!`
`Era come se, dall'altro lato della porta, qualche burlone stesse creando l'illusione che la porta si aprisse ogni qualvolta lui la chiudeva...`
`A giudicare dalla distanza, non dovevano ancora essere giunti dall'altro lato della porta!!`
`Allora chi... Come...?!`
`Era come armeggiare con un giocattolo rotto.`
`Clink, boing.`
`{n}Clink, boing!!`
`"U-Uwaaaaaaaaaaah!!`
` N-Non si chiude!!`
` Si apre anche se la chiudo!`
` Ma che ha, cazzocazzocazzocazzo!!"`
`"Kuahahahahahahahah...!!`
` Credi che una serratura possa fermarmi?`
` Pensi che la porta di questa stanza possa fermare la sua nuova padrona?!"`
`Era come se, attraverso la porta, la strega riuscisse a vedere gli sforzi disperati di Gouda.`
`Nel mentre, il rumore di passi dei servitori si stava facendo più vicino.`
`E infine, quando, oltre al rumore dei passi, poterono udire anche i loro respiri,`
` Gouda lasciò perdere la serratura e si schiantò contro la porta, bloccandola con la sua grossa corporatura.`
`"...Signorino George, si muova si muova si muova!!!"`
`"Signorino George, questo può andare?!"`
`"Un tagliacarte?!`
` Andrà meglio, passamelo!`
` La penna stilografica non sta funzionando!"`
`George lo prese, usandolo per infilzare nuovamente lo spiraglio nel coperchio del portagioie.`
`{n}Pareva che stesse funzionando...!`
`"Presto presto!!`
` Iiiiih,`
` WOOOOOOOOOOOOOOOOOOOOOH!!"`
`La pressione proveniente dall'altro versante della porta si fece decisamente più intensa.`
`Gouda lanciò un urlo.`
` Non era un urlo di battaglia dovuto ad una prova di forza...`
` Era terrorizzato.`
`Venire a contatto con delle presenze estranee a questo mondo, e avere una misera porta di legno a frapporsi tra loro, era semplicemente terrificante.`
`Ma poteva ancora definirsi fortunato.`
`{n}Non era ancora entrato in contatto diretto con esse.`
`{n}Perché in mezzo c'era una porta.`
`Per cui, se li avesse toccati in maniera diretta... l'urlo coraggioso di Gouda si sarebbe trasformato in un grido patetico e straziante...`
` ma non per questo non sarebbe stato altrettanto reale.`
`Gouda non poteva credere alla vista dinanzi ai suoi occhi...`
`Qualcosa trapassò la porta...`
` Era un braccio...`
` Un braccio...`
` Il quale, quasi come se fosse emerso dall'acqua,`
` passò attraverso il legno come se ciò fosse perfettamente naturale, per poi lisciare il dorso della mano di Gouda, che stava premendo contro la porta chiusa con tutto se stesso...`
`Quella cosa...`
` scivolò lungo il suo braccio...`
` Sul suo petto...`
` E poi...`
` lungo il suo mento.`
`Gouda non riusciva più ad emanare alcun urlo.`
`{n}Dall'altra parte della porta, riuscì a udire un soave sussurro...`
`Non era la voce della strega, ma a giudicare dal timbro, era quella di una giovane donna...`
`Tuttavia, ciò non mutava il fatto che si trattasse di una voce appartenente a qualcuno che non era di questo mondo.`
`"...Uhuhuhuh.`
` Che dooolce.`
` Ehi. Riesci a vederla? È la tua vita che ti sta passando davanti...`
` Fammi sapere quando finisce."`
`"IIIIIIIIIIIIIIIIIIIIIIIIIIIIIIIIIIIIIIH!!"`
`"Grazie.`
` È già finita, vero...?`
` Uhuhuhuh!"`
`Quel braccio osceno schizzò via.`
` E successivamente, si sentì il rumore di qualcosa che rimbalzava nella stanza ad una velocità sorprendente.`
`Non sapevano che cosa fosse.`
`{n}Era piccolo e incredibilmente veloce, come se fosse un oggetto in acciaio o un coleottero...!`
`Quando si fermò, piantandosi al centro del petto di Gouda...`
` si resero conto per la prima volta che...`
` la sua vera forma...`
` era una specie di picchetto, a cui erano state apposte delle strane incisioni...`
`L'enorme corpo di Gouda sussultò...`
` si curvò all'indietro...`
` e collassò.`
`Subito dopo, la porta si aprì lentamente, anche se non c'era nessuno a spingerla...`
` e i nuovi padroni di quella stanza fecero il loro ingresso.`
`Era quasi come se fosse stata la porta stessa ad accettarli.`
`Entrarono ben sei capre lacchè, una dopo l'altra...!!`
`Dopodiché entrò la strega, seguita dalle farfalle dorate!!`
`Una tempesta di pulviscolo d'oro che andava accumulandosi inglobò la stanza, trasformandola gradualmente in un reame dorato...!!`
`"...Shannon.`
` Tu e George siete stati scelti dalla roulette.`
` Sii grata per il giorno della tua liberazione.`
` Nutri forse qualche rimpianto?"`
`"Non ne hai, verooo?`
` Non hai rimpianti neanche se ricevi un anello di fidanzamento dall'uomo di cui ti sei innamorata, e poi vieni uccisa prima di poter trascorrere la vostra prima notte insieme, giuuustoooooo???`
` Volevi stare tra le sue braccia, verooooooooo? Volevi che ti insegnasse i piaceri che può provare una donna, non è cosiiì?`
` Kuihihihyahya{0}hya{0}hya{0}hya{0}hya{0}hyahyah!!"`
`"Oh, non va bene, Shannon, non va bene, sta fuoriuscendo, hai qualcosa che ti pende dalle labbra, sai? Sono i tuoi rimpianti.`
` Riesco a vederli che colano giù come una cascata, te ne rendi contoooooo, Shannooooooooooon???`
` Iiihihya{0}hya{0}ha{0}ha{0}ha{0}ha{0}ha{0}ha{0}ha{0}ha{0}hah,`
` kyaaa{0}hkya{0}hkya{0}hkya{0}hkya{0}hkya{0}h!!!"`
`‘Crack’.`
` Era il suono del coperchio del portagioie, che si aprì rompendosi.`
`George lo capovolse, e uscirono fuori accessori, portafortuna...`
` vari ninnoli che erano stati cari a Natsuhi durante la sua gioventù...`
`Tra di essi, spiccava in particolare un sacchetto con una cordicina.`
`Lui lo raccolse, e ne fu subito sicuro...`
` Era quello giusto.`
`"L'ho trovato... È questo..."`
`"Così vicino, eppure così lontano.`
` Mhmhmhmhmhmhmhmhmhmh!!"`
`"Morite!"`
`"...D-Dannazione!!"`
`Le farfalle dorate attaccarono all'unisono George, che tentò di estrarre il contenuto del sacchetto con troppa lentezza.`
`In quel momento, per un solo istante, fu come se la stanza fosse stata illuminata da un bagliore rosso acceso...`
`Quel lampo rosso sembrava aver tracciato un cerchio con Shannon al centro... tagliando fuori le farfalle, che stavano imperversavando in tutta la camera...`
`Così facendo, si creò uno spettacolo a dir poco divino.`
` Pareva come se, nel cielo di quel mondo dorato, un singolo raggio di luce avesse formato uno squarcio fra le nubi...`
`George, che per cercare di proteggersi dal nugolo di farfalle si era raggomitolato su se stesso, non riuscì a comprendere cosa diavolo fosse avvenuto...`
`Poi notò che Shannon si era messa davanti a lui per fargli da scudo,`
` mentre stava rivolgendo alla strega e alle altre creature uno sguardo cupo, con una serietà nel suo volto che non aveva mai mostrato prima d'allora...`
`"...Me n'ero dimenticata.`
` Anche tu facevi parte dell'eccellente mobilia di Kinzo.`
` E per giunta, sei di gran lunga più matura rispetto a Kanon..."`
`"...Come hai potuto... fare questo a Kanon-kun?`
` E non mi riferisco al tuo averlo ucciso...`
` Come hai potuto eliminarne i resti...`
` e cercare addirittura di infangare il suo onore...?"`
`"Suvvia, Shannoooon, per caso ce l'hai con meee?`
` Se ti senti sola perché non puoi rivedere Kanon, basta chiedermelo e vi farò riunire non appena tu lo vorraiiii!!"`
`La strega schioccò le dita... e con un luccichio dorato... una delle sei capre lacchè si trasformò in Kanon.`
`Era senz'altro una visione che spingeva a dubitare della propria vista...`
`{n}E quello era senz'altro il volto di Kanon...`
`Tuttavia, nel suo sguardo non era presente il barlume sincero che le pupille di Kanon avevano...`
`Erano solamente degli occhi spenti, di un mobile che sapeva solamente stare agli ordini della strega...`
`George non riusciva a capire la scena davanti ai suoi occhi...`
`{n}E alla fine, comprese il motivo per cui Gouda e gli altri non erano stati in grado di raccontare cosa avevano visto nella stanza per i domestici.`
`"...Ti stai divertendo?"`
`"Oh, eccome.`
` Mi diverto sempre a far reincontrare due persone che la morte ha fatto separare.`
` Perché separarli con la morte, riunirli, e poi separarli nuovamente mi diverte il triplooo."`
`"Forza, Kanooon, gioca con tua sorella.`
` Se dovesse farti male, mostrale tutto il dolore che il tuo viso riesce a sfoggiare.`
` Kuahahahahahahahahahahahahahahahah!!"`
`...Dal braccio del falso Kanon... si estese una scia dal bagliore insolito...`
`{n}Aveva intenzione di usarla per fare a pezzi Shannon...`
`Avrebbe attaccato Shannon, il cui cuore non era ancora pronto, con un sol colpo...`
`"...Non ti perdonerò...`
` Non ti perdonerò... per aver disonorato i morti non una... ma ben due volte."`
`"Finiscila di starnazzare e lasciati ammazzare da tuo fratello, Shannoooooon!`
` Sono certa che farai un sogno bellissimoooooooooooooooooooo!!!"`
`Il falso Kanon avrebbe dovuto attaccare Shannon, disegnando diverse scie violette...`
`Ma quando si avventò su di lei... fu come se davanti a Shannon si fosse materializzata una sorta di barriera invisibile...`
`Le scie lasciarono delle increspature rossastre... e l'impostore venne respinto...`
`No, non lo aveva respinto, ma distrutto...`
` Era stato scagliato via, sparpagliandosi in granelli di sabbia dorata...!`
`La sagoma dello sciocco mobile, che aveva assunto l'aspetto di Kanon e si era fatto beffe del suo onore anche dopo la sua morte, si dissolse in molteplici farfalle dorate,`
` e tali farfalle si scomposero ulteriormente, e così fu anche per i loro brandelli,`
` fino a quando non furono più farfalle, ma una nube dorata che poi svanì.`
`"...S-Shannon..."`
`"...George-san, non muoverti da lì, per favore.`
` Non voglio spostare l'asse centrale."`
`"Che... gran sorpresa!!`
` Hai la faccia di una che non nuocerebbe a una mosca... e sfoggi un potere simile?!!"`
`"Ho capito, lo specchio mistico ti sta prestando la sua forza, eh...?`
` Ma non hai abbastanza tempo o preparazione per sguainare il vero potere di quello specchio."`
`"E io non ti concederò nessuna delle due cose.`
` Kueheheheheheheheheh!"`
`Lo specchio mistico stretto nelle mani di George sprigionò una radianza mistica, esibendo una forza che non si sarebbe mai piegata dinanzi ad una forza malvagia.`
`Ma tale radianza non poteva competere con l'essenza sinistra della strega...`
`"Ecco perché bisogna avere paura di un mobile!`
` È la stessa sensazione che si prova quando il mignolo del piede urta contro l'angolo di un armadietto..."`
`"Ecco perché bisogna avere paura di un mobile!`
` Capito, mooobile? Mobile, moooooooobile!!"`
`"...Io non sono un mobile...`
` E in questo momento, mi fai molta pena."`
`"Cooosa...?`
` Oh...`
` Cos'ha detto questo mobile, che non è nemmeno arrivato ai cent'anni, ad una strega millenaria...?"`
`"...Sei davvero patetica...`
` È inevitabile che tra due persone che si amano ci siano dei rimpianti.`
` Ma se ti riferisci al tipo di rimpianto in cui stai sperando, non ne troverai neanche un briciolo."`
`"Osi proferire parola, mobile...?!!`
` Ti sei dimenticata dei giorni in cui mi slinguazzavi le scarpe per poterti unire a George e mi parli così?!!"`
`"Vivere per l'amore e strisciare nel fango è prerogativa degli esseri umani.`
`{n}Tu intendi deridere e disprezzare ciò, e questo ti rende decisamente inferiore a loro."`
`"Provo pena per te ora più che mai...`
` Quanto valore ha per una coppia innamorata congiungere i loro corpi e trascorrere la prima notte assieme...?"`
`"C'è del valore, certo...`
` Ma è qualcosa di totalmente diverso da quello che stai dicendo.`
` Ha un valore molto sacro, così sacro, che una persona spregevole come te non ha diritto di metterci bocca..."`
`"Per cui io non ho più alcun rimpianto.`
` George-san e io ci siamo giurati amore reciproco.`
` Ho accettato l'anello come segno di dimostrazione..."`
`"Pertanto, i nostri voti sono stati portati a compimento per l'eternità!`
`{n}Non importa quali magie maligne o vessazioni userai per torturarci, non riuscirai mai a corrompere quella promessa!!"`
`"...Ah!`
` Non imbellettare i tuoi discorsi come se fossi una poetessa!!`
` L'amore è carnale, e può essere misurato solo mediante l'unione dei corpi.`
` Gli uomini sono un ammasso di mosche e larve che si radunano attorno a te perché attratti dal tuo olezzo di donna.`
` Alla tua età ancora non riesci a capirloooooo?"`
`"Ti dispererai non appena scorgerai la torbida lussuria di quel quattrocchi dietro di te,`
` sarai scoraggiata, inorridita, smarrita, sbigottita, e sarà stato tutto inutile, non è cosiiì, Shannoooooooooooooooon??`
` Iiihahaaaha{0}ha{0}ha{0}ha{0}ha{0}haaa{0}hahaaaaaah!!"`
`"Ah, basta parlare, mobile, sei solo un mobile, mobile, mobile,`
` chi cavolo credi di essere per uscirtene con certe idiozie, l'amore non è altro che una menzogna su come riuscire ad abbellire il lerciume più lercio che ci sia!"`
`"Sbaglio o le persone diventano adulte quando se ne rendono contoooooo? Muori scarto, mobile, ciarpame di un mobile,`
` ti tramuterò in uno sporco verme, e poi vedremo se quel quattrocchi ti amerà ancora!"`
`"Ti dimostrerò come quel tipo abbia occhi solo per la tua caaaaaaaarne,`
` crepa, schifoso rifiutooooo, e non parlarmi di amoreeeeeeeeeeeeeeeeee!!"`
`Sulle pareti del cilindro invisibile, al cui centro vi era Shannon, iniziarono a formarsi delle increspature rosso scarlatto...`
`La barriera fece del suo meglio per resistere a quella perfidia impossibile da scorgere ad occhio nudo, la quale stava cercando di corroderla da ogni direzione.`
`"Cosa c'è, vuoi oppormi resistenza?!"`
`"Sei insignificante, gracile, sì, gracile proprio come la farsa che cerchi di dipingere come uno splendore,`
` stai solo nascondendo sotto un velo quello che non vuoi vedere, e ancora non lo capisciii, per questo tu sei un mobile, un mobileeeee!"`
`"Guarda guarda guarda guarda guarda come la sto scalpellando via, crunchcrackcrocsnap, ma è pietosamente esile,`
` a confronto con la tua debole resistenza, ci vorrebbe molta più forza a tagliare del Parmigiano Reggianoooooooooooo,`
` iihyahahaaahahaah!!"`
`La tormenta dorata che inglobava la stanza iniziò gradualmente a limare le pareti del pilastro in difesa di Shannon e George.`
`Le fenditure cremisi delineavano concitatamente dei segni di resistenza, ma le pareti, al contrario, assunsero un rosso che comunicava disperazione, ed erano sul punto di avvolgere i due...`
`"...George-san, mi dispiace...`
` Alla fine...`
` per me era...`
` qualcosa di impossibile..."`
`"...Tranquilla, ti ringrazio...`
` Hai lottato per me...`
` Basta questo a rendermi felice."`
`...Le pareti cilindriche che un tempo li proteggevano, si chiusero verso di loro, venendo al contempo ricoperte da delle scie che le increspavano con un rosso che faceva quasi venire voglia di gridare...`
` e così la barriera iniziò invece a travolgerli.`
`"George-san, avrei un favore da chiederti."`
`Shannon afferrò saldamente la mano di George, il quale era dietro di lei.`
`{n}Così George le cinse le spalle con altrettanta forza.`
`"Di cosa si tratta?"`
`"Vorrei che tu... dicessi che mi ami, per un'ultima volta."`
`"Va bene...`
` Sayo, anche dopo un'eternità, io ti—"`