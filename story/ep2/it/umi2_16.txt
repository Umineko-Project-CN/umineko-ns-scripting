`Dopo aver tardivamente consumato la sua cena, Genji uscì per effettuare la ronda notturna della villa.`
`Come pasto, riscaldò della zuppa preparata da Gouda, assieme a qualche avanzo presente nel frigo.`
`Era stato tutto cucinato da Gouda, pertanto erano dei piatti prevedibilmente deliziosi.`
`Era andato dal gruppo di Rosa per provare a chiedere cosa avevano intenzione di fare per la cena, ma gli era stato urlato contro che erano a posto perché avevano del cibo in scatola, e non gli aprirono neanche la porta...`
`E così, per ironia della sorte, il domestico Genji potè gustarsi un pasto più saporito di quello dei suoi padroni...`
`Ma come mai, dopo tutti quei crimini commessi e tutte quelle persone che erano andate incontro ad una macabra fine...`
` Genji non aveva timore di fare il giro di ronda completamente da solo...?`
`A giudicare dall'aria con cui eseguiva con naturalezza le sue mansioni ordinarie, senza avere alcuna paura,`
` si sarebbe potuto pensare che ogni orrida vicenda di quel giorno fosse stata un sogno o un'allucinazione.`
`Stava prendendo la situazione con filosofia, oppure era semplice rassegnazione?`
`Se il destino che attendeva Genji era inevitabile,`
` per uno come lui era senz'altro una virtù compiere regolarmente il proprio dovere fino all'ultimo.`
`Desumere i meandri dei suoi pensieri sarebbe stata un'impresa perennemente impossibile, a meno che non ne avesse parlato lui stesso...`
`Avendo restituito il passepartout a Rosa, i luoghi che poteva sorvegliare erano considerevolmente limitati.`
`Il massimo che poteva fare era girare per i corridoi, e controllare che porte e finestre fossero chiuse.`
` Perciò avrebbe potuto completare il suo solito percorso molto più velocemente del normale.`
`"...`
`Mmh."`
`In seguito ad un lieve bussare sulla porta,`
` zia Rosa, appisolatasi fino ad allora, si svegliò di colpo e puntò la canna del fucile verso la porta, urlando:`
`"Chi è?!"`
`La sua voce mi risvegliò dal mio sonnellino sul divano, riportandomi alla realtà.`
`"...Signora Rosa.`
` Sono io, Genji."`
`"Che vuoi?`
` Non c'è bisogno di aprire la porta.`
` Parla da dove sei."`
`"...Sissignora.`
` In tal caso, mi perdoni per i termini che userò...`
` Ho ritrovato i cadaveri del dottor Nanjo e di Kumasawa."`
`"C-Cos'hai detto...?!!"`
`"Capisco.`
` D'accordo, andiamo a controllare...`
` Finché non vedrò i corpi, io non crederò a nessuno."`
`"..."`
`"...Uuh.`
` Andrà tutto bene, Battler.`
` Se c'è Maria, sicuramente andrà tutto bene."`
`Forse la mia faccia si era incupita per l'ansia...`
`{n}Maria afferrò il mio palmo con la sua piccola mano, e mi parlò dolcemente nel tentativo di incoraggiarmi.`
`Siccome zia Rosa aveva il compito di fare la guardia con il fucile pronto, spettò a me rimuovere la barricata di divani.`
`Quando ebbi finito, guardai con la coda dell'occhio mia zia, che teneva il fucile puntato al di sopra della mia spalla, e aprii la porta.`
`"Genji-san, dove sono i due corpi...?"`
`"...Nel cortile.`
` Vi condurrò lì."`
`"Aspetta, Battler-kun!`
` Per sicurezza, controllerò se le porte e le finestre di questa stanza siano chiuse.`
` Attendete un attimo."`
`Zia Rosa mi intimò di fermarmi, per far sì che non andassi avanti, e iniziò a controllare scrupolosamente la serratura di ciascuna finestra...`
`Ma il controllo di quelle serrature era già stato effettuato una volta...`
`La cosa mi provocò una spiacevole sensazione, come se zia Rosa sospettasse che io le avessi sbloccate di nascosto mentre lei non guardava.`
`No, forse faceva bene a prendere delle precauzioni...`
`Anche se veniva definito un cortile, non si trattava di un posto piacevole in cui passeggiare come il roseto.`
`Al contrario, essendo circondato dalla villa da ogni lato,`
` conferiva un leggero sentore di disagio, come a dire che non si sarebbe riusciti a scappare dalla villa, neanche provando ad uscire fuori.`
`Tuttavia, grazie a ciò, anche se sentivamo il rumore del vento, esso non poteva raggiungerci.`
`Genji-san ci porse degli ombrelli qualunque, ma zia Rosa lo ignorò...`
`Probabilmente voleva dire che per il fucile le servivano ambo le mani, e sarebbe stato pericoloso avere un ombrello, perché non avrebbe potuto sparare.`
`Lo capimmo subito, anche senza avere Genji-san ad indicare con il dito.`
`Esattamente al centro del cortile... riuscivamo a vedere lì distesi il dottor Nanjo e Kumasawa-san...`
`Zia Rosa mise piede nel cortile senza nemmeno portare un ombrello...`
`{n}Perciò, anche Genji e io ci affacciammo fuori senza farlo.`
`{n}Maria fu l'unica a tenerlo con sé.`
`"...Maria...`
` Per caso è... quella cosa?"`
`"...Uuh...`
` Si tratta del settimo e dell'ottavo crepuscolo."`
`"...C-Capisco.`
` In effetti, come avevano detto Genji-san e gli altri, sul loro collo ci sono delle ferite orribili...`
` Sono decisamente nette.`
` Proprio come se fossero stati tagliati con una katana, o con qualcosa di simile..."`
`Di certo le grandi lacerazioni sui loro colli mi facevano venire voglia di distogliere lo sguardo,`
` ma dopo aver visto quella festa di Halloween nella cappella, per quanto la ritenessi una vista orribile, non era sufficiente a farmi salire la nausea.`
`Il mio sguardo cadde piuttosto sulle loro gambe.`
`{n}Il ginocchio del dottor Nanjo.`
` La caviglia di Kumasawa-san...`
`In entrambi i punti erano stati conficcati degli oggetti simili ad un coltello o a un picchetto, con delle decorazioni sataniche su di essi...`
`Erano indubbiamente dello stesso tipo di quello che aveva perforato la schiena di Jessica.`
`"...Che significa ciò...?`
` È lo stesso caso di Jessica-chan.`
` Dovrebbe essere una sorta di rituale occulto, per caso?"`
`"...Non saprei.`
` L'ultima volta che vidi i loro corpi, non c'era nulla del genere.`
` Forse è avvenuto dopo che i cadaveri sono stati portati fuori dalla stanza per i domestici."`
`Quello nel ginocchio del dottor Nanjo era ancora piantato dritto,`
` ma forse quello infilzato nella caviglia di Kumasawa-san non era andato molto a fondo.`
` Era caduto dopo essere uscito fuori.`
`Perciò, solo quando osservai l'arnese caduto via, mi accorsi che non era un coltello,`
` ma qualcosa di simile ad un picchetto.`
`La sua lunghezza totale si aggirava intorno ai trenta centimetri.`
`{n}Probabilmente era composto da bronzo o ferro, o da un altro materiale del genere.`
`Non mi serviva toccarlo per capirne la pesantezza.`
`{n}Era composto da un manico e da una sezione conica, ed era stato palesemente costruito per essere un'arma perforante.`
`Se si dovesse fare un paragone, ricordava una miniatura di quelle lance da cavalleria impiegate dai cavalieri europei.`
`A loro volta, i solchi intagliati a mo' di spirale la facevano assomigliare ad una trivella...`
`Tuttavia, sulla parte del manico erano stati apposti dei motivi di un qualche demone dalle parvenze occulte,`
` per cui, più che un'arma da usare in guerra,`
`  sembrava uno strumento cerimoniale per offrire un sacrificio.`
`"...Non c'è alcun dubbio...`
` Loro... sono stati sacrificati."`
`"...‘Al settimo crepuscolo, fora il suo ginocchio e uccidilo.`
` All’ottavo crepuscolo, fora la sua gamba e uccidilo’."`
`"Un momento.`
` Allora rimane il quarto, quinto e sesto crepuscolo...`
` N-Non ditemi che..."`
`Giusto.`
`{n}Perché Genji-san era da solo?!`
`In una circostanza del genere, sarebbero dovuti venire con lui anche il fratellone George, Gouda-san, e Shannon-chan, no?!`
` Perché Genji-san era da solo?!`
`"Spiegati!`
` Dove sono andati George-kun e gli altri due?!"`
`"...Mi hanno comunicato che avevano intenzione di recarsi nella stanza di madame Natsuhi per cercare qualcosa.`
` Non hanno ancora fatto ritorno."`
`"Cosa hai detto...?`
` Ma... quand'è che se ne sono andati via?!"`
`"Due o tre ore fa, credo."`
`"A-Assurdo...!!`
` Perché non hai pensato che fosse importante da dire...? No, anzi, perché non hai pensato che fosse qualcosa di sospetto?!"`
`"...Deve sempre esserci un domestico pronto a ricevere ordini.`
` Era mio dovere restare all'erta fino al loro ritorno."`
`Genji-san era davvero un automa fino a questi livelli?!`
`Così non andava, non andava, non andava per niente...!!`
`Il dottor Nanjo e Kumasawa-san {i:erano stati uccisi in quel modo}, il che voleva dire che i tre erano già stati uccisi...!!`
`Corremmo verso la stanza di zia Natsuhi...`
`{n}Covavamo un po' di ansia, insieme ad altrettanta rassegnazione.`
`Prima ancora di aver visto l'interno della stanza di zia Natsuhi...`
` ci eravamo completamente arresi dinanzi ai fatti.`
`Sulla porta, c'era una strana...`
` scritta...`
` No, era sporcizia...?`
`Ad ogni modo, non era una situazione ordinaria, e potevamo immaginare cosa ci fosse dentro la stanza senza dover aprire la porta.`
`La facciata della porta... Come si poteva spiegarlo...?`
`Era stata imbrattata da manate ricoperte della stessa vernice rossa con cui erano stati tracciati i cerchi magici precedenti...`
` e l'avevano percossa, graffiata e insozzata...`
`Il modo in cui era stata insudiciata era simile al pasticcio combinato da un bambino dell'asilo dopo aver giocato nel fango.`
`Non sapevo cosa potesse significare...`
`{n}La vernice spalmata, che possedeva un rosso intenso, stava colando, e anche se nessuno l'aveva detto, richiamava alla mente il sangue.`
`"...G-Genji-san, apri la porta, per favore."`
`Tenendo il fucile alto, zia Rosa ordinò a Genji-san di aprire.`
`Genji-san si avvicinò alla porta, senza lasciarsi troppo impressionare da quello che c'era sopra, e girò la maniglia,`
` ma subito dopo si girò verso di noi, scuotendo la testa.`
`Era chiusa a chiave.`
`In quel momento, c'era solo una persona che poteva bloccare e sbloccare le porte della villa a suo piacimento: valeva a dire, zia Rosa.`
`Stavolta, fu Genji-san invece a chiedere a zia Rosa di sbloccare la porta.`
`Dopo aver fatto una faccia leggermente contrariata, zia Rosa mi porse un passepartout, dicendomi di aprire la porta.`
`"...Battler-kun, potresti aprirla per me?"`
`"Potresti anche lasciare che sia Genji-san a..."`
`Zia Rosa mi lanciò un'occhiataccia...`
`{n}Mettersi a litigare lì avrebbe solamente inasprito l'atmosfera.`
`Senza aggiungere altro, mi avvicinai a quella porta inquietante, e provai a girare la maniglia...`
` Non si aprì.`
`Era stata sicuramente chiusa a chiave.`
`{n}Infilai il passepartout nella toppa della serratura.`
`‘Clunk’.`
` Ci fu una lieve resistenza.`
`Mentre sentivo zia Rosa, la quale mi diceva di prestare attenzione, aprii la porta senza pensarci troppo.`
`Dopodiché... davanti a noi si palesò una scena che non tradì affatto le nostre aspettative.`
`"...!`
` È-È orribile..."`
`"..."`
`"Come immaginavo... È una ricostruzione del quarto, quinto e sesto crepuscolo."`
`"...Uuh."`
`Sembrava che un ladro avesse fatto irruzione nella stanza.`
`I cassetti erano stati spalancati, e il loro contenuto era stato gettato sul pavimento,`
` lasciando la stanza in un soqquadro impensabile per una persona meticolosa come zia Natsuhi.`
`Ma al di là di ciò, la prima cosa che saltò ai nostri occhi...`
` fu il cadavere di Gouda-san, disteso a pancia in giù a pochi passi dall'ingresso alla camera...`
`Al centro del suo petto, gli era stato conficcato uno di quei picchetti demoniaci, quasi come se fosse stato piantato per dare il colpo di grazia ad un vampiro...`
`Quanto in profondità doveva essere arrivato, dopo essere stato infilzato fino a tal punto nel suo torace...?`
`Il petto mi faceva male al solo pensiero.`
`"...Forare il petto... avveniva nel quinto crepuscolo?"`
`"...Uuh."`
`Maria mi prese per mano...`
`A guardarla, la sua espressione era quella di sempre...`
` ma forse, l'aura di mistero di quella stanza, dove giacevano tre cadaveri, le stava dopotutto mettendo paura.`
`E vicino al muro in fondo, trovammo il fratellone George, morto...`
`Stavolta, il picchetto era stato conficcato al centro del suo ventre...`
`{n}Forare la pancia... avveniva nel sesto crepuscolo?`
`Il corpo di Shannon-chan era posto a faccia in giù davanti al comò, crollata in una pozza di sangue.`
`Chissà se nei suoi ultimi istanti in questo mondo, in quello specchio orribilmente infranto e cosparso di schizzi di sangue, fosse riuscita a vedere il proprio volto...`
`Essendo a faccia in giù, non potevo guardarla in viso, ma potevo immaginare come fosse, anche senza osservarlo.`
`A poca distanza dal lago di sangue in cui era chinata, giaceva uno di quei picchetti demoniaci...`
`Era rimasto il quarto crepuscolo.`
`{n}‘Fora la testa e uccidilo’...`
`Probabilmente, il mio spirito era completamente esausto, e aveva lasciato il mio corpo...`
`Nonostante sapessi che non avrei dovuto farlo... le sollevai il capo, e lo ispezionai.`
`E constatai che la mia immaginazione aveva centrato in pieno.`
`La fronte di Shannon aveva un buco profondo, da cui stava grondando via ciò che vi era al suo interno.`
`Tutt'altro... potevo addirittura vedere... dentro di lei.`
`A tale visione, mi accorsi finalmente che stavo compiendo qualcosa di sbagliato.`
`Distolsi immediatamente lo sguardo, ma ormai non aveva più alcun senso.`
`"Ehi, Battler‐kun!!`
` Dobbiamo lasciare tutto così com'è fino all'arrivo della polizia!!`
` Cosa pensi di ottenere, mettendoci mano di tua iniziativa?!`
` Cosa faremo se le prove della scena del crimine per cui abbiamo tanto penato si riveleranno inquinate?!!"`
`Zia Rosa mi rimproverò aspramente, e arrivò ad afferrarmi da dietro per il colletto.`
`Barcollai fiaccamente, per poi cadere di sedere... e alzai il mio sguardo stralunato verso il soffitto...`
`"...Maria."`
`"Uuh...?"`
`"...Con questo, ha avuto fine anche l'ottavo crepuscolo...`
` Cosa diceva il nono?"`
`"...`
` ‘Al nono crepuscolo, la strega risorgerà, e nessuno verrà lasciato in vita’."`
`"Giusto...`
` E così, la Strega Dorata {f:5:Beatrice} ritornerà in vita...`
` E poi che succede...?`
` Nel decimo crepuscolo finale, dico."`
`"...‘Al decimo crepuscolo, il viaggio si concluderà, e giungerai alla terra ove l'oro risiede’...`
` Presto la porta per la Terra Dorata verrà aperta...`
` Molto presto."`
`"...‘La strega risorgerà, e nessuno verrà lasciato in vita’...?`
` Stiamo per morire?`
` Oppure è la fine del rituale sacrificale... e la conclusione del nostro viaggio per raggiungere la Terra Dorata...?"`
`"..."`
`"...Ma in che consisterebbe il nostro viaggio...?`
` Abbiamo passato la giornata a cercare il colpevole, e ci siamo fatti venire il mal di testa per tentare di uscire da questo stallo...`
` senza giungere a nulla.`
` E come si suol dire, pensare scemenze e starsene a dormire producono lo stesso identico risultato."`
`"Proprio così, oggi abbiamo passato tutto il giorno a lasciarci bruciare dall'odio e dalla paranoia...`
` Abbiamo detto di poterci fidare solo dei morti...`
` Siamo persino venuti fin qui per accertarci sul decesso di loro tre...`
` Se ci siamo ridotti a questi livelli...`
` perché mai...`
` dovremmo riuscire a raggiungere la Terra Dorata...?"`
`Già... se non eravamo in grado di risolvere niente, avremmo fatto meglio a barricarci per tutto il tempo, senza pensare affatto.`
`Nostro nonno era stato il più saggio di tutti.`
`{n}Era rimasto da ieri chiuso nella sua stanza, senza avere contatti con nessuno...`
`Era stata una buona scelta.`
`{n}Nostro nonno aveva preso la decisione migliore...`
`"...Andrà tutto bene, Battler...`
` Se sarai con Maria, andrà tutto bene...`
` Le strege sono esseri molto capricciosi e terrificanti, che a volte possono uccidere gli umani per divertimento..."`
`"Ma se tu sei con Maria, andrà tutto bene.`
` Perciò, non avere paura."`
`"...Grazie...`
` È una magra consolazione... ma mi sento meglio."`
`Dopo aver finito di esaminare i cadaveri, zia Rosa proclamò che avrebbe nuovamente sigillato la stanza,`
` cacciandoci fuori in modo dispotico, si riprese da me il passepartout che mi aveva affidato, e chiuse di nuovo la porta a chiave.`
`Il fratellone George pareva aver tenuto con sé l'originale della chiave della stanza di zia Natsuhi.`
` Zia Rosa recuperò anche quella...`
` Un attimo.`
`{n}Lei aveva in mano tutti i passepartout.`
`E se l'originale di quella chiave era rimasta chiusa in quella stanza...`
` non era essa un'altra camera chiusa?`
`Quindi era la quarta camera chiusa...?`
`Ci liberammo dei sospetti che avevamo su loro tre... e ritornammo nel salotto.`
`Non avevo più idea di cosa stesse succedendo...`
`Se gli unici ad essere nel giusto erano i morti, e se i vivi erano tutti dei lupi...`
`{n}Ad essere rimasti eravamo io, zia Rosa, Maria e Genji-san...`
` E poi c'erano solo il nonno e l'ospite {f:5:Beatrice}, la 19ª persona che non aveva mai mostrato alcun segno della sua presenza.`
`Erano morte tredici persone, e ne rimanevano sei...`
` Come si sarebbe concluso l'indovinello dei lupi e delle pecore, con sole sei persone...?`
` L'indovinello, che un tempo contava diciannove persone, era sceso a sei individui...`
` ma io non riuscivo comunque a trovare una soluzione...`
`Tornammo in salotto...`
`Avevo il timore che, mentre eravamo via,`
` sulla porta del salotto fosse stato tracciato un qualche sinistro cerchio magico,`
` ma fortunatamente non c'era nulla...`
`"Grazie, Genji-san.`
` Hai fatto abbastanza.`
` Prego, riposati pure per oggi."`
`"...Come lei desidera.`
` Con permesso, procederò a fare ciò."`
`"E-Ehi, zia Rosa...`
` Stai dicendo che vuoi lasciare da solo Genji-san in una situazione del genere...?"`
`"...Esatto...`
` Credo che sarebbe molto pericoloso per lui..."`
`"Ma allora, perché era incolume?`
` Dopo che quei tre si sono diretti alla stanza di Natsuhi-san, è rimasto da solo per tutto il tempo.`
` Eppure lui sta bene..."`
`"È come nell'indovinello dei lupi e delle pecore.`
` Come fa una pecora isolata ad essere al sicuro nel suo stato più vulnerabile?"`
`"...F-Forse perché, per una serie di coincidenze, non c'erano dei lupi..."`
`"Sbagliato.`
` È perché non è una pecora."`
`"Stai dicendo che Genji-san è... un lupo...?"`
`"Ha detto di essere rimasto da solo in cucina, ma è impossibile dimostrarlo.`
` Lui e {f:5:Beatrice} erano gli unici che avrebbero potuto muovere i corpi del dottor Nanjo e di Kumasawa-san, e che avrebbero potuto uccidere George e gli altri, o sbaglio?"`
`"A-Aspetta, con questa logica, chiunque—"`
`"...Signorino Battler.`
` La ringrazio per preoccuparsi per me..."`
`"...Io credo che la fiducia sia da guadagnare, non con cento scuse, ma per mezzo di un singolo atto di lealtà...`
` Anche se non sarò in grado di ottenere la sua fiducia, desidero essere leale fino alla fine."`
`"...Genji-san..."`
`"...Allora è deciso...`
` Se sei veramente innocente, la polizia lo dimostrerà domani quando arriverà.`
` Perciò, non potremo toglierti dalla lista dei sospettati fino ad allora..."`
`"Dopo tutti i tuoi lunghi anni di servizio nei confronti della famiglia Ushiromiya, mi rincresce davvero doverti trattare in questo modo...`
` Ma per favore, sii comprensivo stanotte...`
` E domani, permettimi di poterci nuovamente riconciliare."`
`Genji-san scosse leggermente il capo.`
`"...Sia oggi che domani...`
` continuerò ad essere un servitore della famiglia Ushiromiya...`
` Se le servirà qualcosa, si rivolga pure a me in qualsiasi momento.`
` Se questo è tutto, procederò a togliere il disturbo."`
`Non esistevano parole che potessero replicare ad un discorso del genere.`
`{n}Genji-san fece un profondo inchino e uscì, passando per il corridoio...`
`E noi entrammo nella nostra stanza...`
`Pur avendo tutti i passepartout con sé, zia Rosa riprese a ispezionare il salotto da cima a fondo.`
`Spiegò le tende, e si accertò nuovamente che le finestre fossero chiuse.`
`{n}Mentre guardavo la scena... come dirlo, sentivo che nulla ormai avesse più alcuna importanza.`
`Se avessi detto qualcosa di troppo, avrei scatenato un altro putiferio.`
`{n}La osservai dal corridoio per un po', per poi decidere di essere rimasto lì per abbastanza tempo, e entrai in salotto di mia iniziativa, senza far caso a lei...`
`Se non poteva fidarsi di nessun altro, fatta eccezione dei morti, allora avrebbe fatto prima ad andare in giro ad uccidere tutti con il fucile nelle sue mani.`
`E infine, si sarebbe accorta che il lupo era lei stessa...`
`{n}Dopodiché, avrebbe potuto fare un buco in testa a quest'ultimo lupo, e si sarebbe calato il sipario su questo spettacolo di folli omicidi...`
`Facendo questi pensieri maligni, tornai al divano in cui mi ero accampato,`
`{n}e sbattei rozzamente entrambi i piedi sul tavolino...`
`O almeno, ero sul punto di farlo, quando trovai qualcosa che mi fermò.`
`"...`
`Cos'è questa...?"`
`Lì vi era stata posta una busta da lettere in stile occidentale... come se fosse stata indirizzata a me.`
`Era una di quelle buste con il simbolo dell'aquila monoalata...`
`{n}Ed era sigillata.`
`U‐`
`Un momento, un momento...`
`Cos'era... quella cosa...?`
`Chi l'aveva messa in quel posto, e quando...?`
`Prima che tutti fossero andati a controllare i corpi, ero rimasto seduto lì per tutto il tempo.`
`E non c'era nulla...`
`E quando ero tornato...`
` si trovava...`
` lì.`
`"...Tutto a posto.`
` Porte e finestre sono chiuse.`
` La stanza è sicura."`
` Sentii zia Rosa mormorare queste parole...`
` Un momento, un momento...`
`{n}Un momento, un momento, un momento, un momento.`
`Prima di uscire, ci eravamo accertati che la stanza fosse sicura.`
`{n}Avevamo controllato che le finestre fossero tutte perfettamente chiuse...`
`{n}Successivamente avevamo chiuso a chiave la camera, eravamo tornati, ed erano ancora chiuse...`
`Allora un attimo, chi aveva messo questa lettera, e come...?`
`Aprii la lettera.`
`{n}Da essa uscirono due fogli.`
`Sulla prima pagina... vi era disegnato un cerchio magico, con un rosso dalla tonalità del sangue.`
`Se avessi chiesto a Maria, probabilmente avrebbe saputo il suo significato.`
`E sull'altra pagina era stato scritto qualcosa.`
`{e:070:― State facendo progressi nella risoluzione dell'enigma dell'epigrafe?`
`Il tempo a vostra disposizione scadrà molto, molto presto.`
`A breve avrà inizio il nono crepuscolo.}`
`...Non c'era alcun dubbio...`
`{n}Era una lettera... da parte di {f:5:Beatrice}...`
`"...Uuh...?`
` Battler...`
` Che cos'è?"`
`"Ah... Aaah.`
` Era già qui...`
` q-quando siamo tornati."`
`"Che succede, Maria...?`
` Eh?!`
` E quella lettera, Battler-kun?!"`
`"N-Non è come sembra!`
` Era stata messa qui.`
` Com'è possibile?!`
` Ci eravamo persino accertati che le porte e le finestre di questa stanza fossero chiuse!!`
` Com'è possibile?!`
` Come?!!"`
`"...`
`Vieni qui, Maria."`
`Dopo aver contemplato qualcosa ad occhi socchiusi, zia Rosa disse a Maria di avvicinarsi.`
`Maria obbedì a quanto detto da sua madre.`
`Subito dopo, accadde qualcosa che aveva dell'incredibile.`
`Zia Rosa puntò la canna del fucile contro di me...`
`"Battler-kun, sono giunta alla conclusione che tu sei {i:un lupo}."`
`"P-Perché?!?!"`
`"Quando poco fa sono tornata in stanza, ho visto che sul tavolo non c'era nulla...`
` E so che Maria non si è mai avvicinata al tavolo...`
` È passato poco tempo.`
` Ma sei tu l'unico che si è avvicinato al tavolo, e che ha affermato di aver trovato la lettera."`
`"Questo è...`
` N-No, non ha alcun senso!!`
` Perché dovrei mettere qualcosa del genere?!`
` Ehi, ehi, ho solo riferito di aver trovato qualcosa di losco, giusto?!`
` Perché stai sospettando di me?!"`
`"Perché soltanto tu potevi mettere lì quella lettera!!`
` Esatto, la tua è una messinscena!!`
` Hai preso la busta dalla tua tasca, e poi ti sei comportato come se l'avessi appena trovata.`
` In modo da creare l'illusione che la strega fosse entrata in una camera chiusa per lasciare una lettera e andarsene!!"`
`"...Sei una demente...`
` S-Stai di nuovo pensando in quella maniera...?`
` Per un motivo del genere...`
` vuoi sospettare di me?!"`
`"Falla finita!!`
` Il mio vecchio e il resto della famiglia sono stati uccisi!!`
`{n}Quale motivo potrei avere per dare una mano al colpevole?!!"`
`"È vero.`
` Anche se in cambio avresti potuto ricevere un'enorme somma di denaro, mi rifiuto di credere che ci siano mostri capaci di negoziare la vita dei propri parenti."`
`"M-Ma forse... esistono.`
` No, non la porrei in questo modo...`
` E se dal tuo punto di vista, Battler-kun, il fratellone Rudolf e sua moglie non fossero i tuoi genitori?"`
`"...C-Cooosa?!?!`
` Rifletti su cosa stai dicendo!!"`
`"Il mio vecchio rimane il mio vecchio!!`
` Certo, non ho legami di sangue con Kirie-san, ma per me era esattamente come una sorella maggiore!!`
` Non posso lasciarti dire queste cose, bastarda!!"`
`"Uuh, uuh, uuh!!`
` Baaastaaa!!`
` Uuh, uuh, uuh!!"`
`"Piantala con i tuoi ‘uuh, uuh’...!!"`
`"Scusami, mi sono espressa male.`
` In effetti, Battler Ushiromiya sarà pure il figlio del fratellone Rudolf...!"`
`"Ma tu sei davvero Battler-kun, il figlio di mio fratello maggiore?!"`
`"Cosa cavolo vorresti dire?!!`
` Se io non sono Battler, allora a chi è che assomiglierei?!"`
`"Tutti noi, mio fratello Rudolf incluso, ci siamo rivisti con te dopo sei anni.`
` Nessuno può dimostrare che tu sia veramente Battler Ushiromiya, o sbaglio?!"`
`"Forse tu in realtà non sei Battler Ushiromiya, ma qualcuno che si è intrufolato qui per cercare di sottrarre abilmente le fortune della famiglia!!`
` Puoi dimostrare di essere Battler Ushiromiya?!`
` Qui e adesso?!!!"`
`"Chiudi quella tua cazzo di bocca!!`
` Io sono io!`
` Battler Ushiromiya!!`
` Se vogliamo persino dubitare fino a questo punto, tu sei davvero Rosa Ushiromiya?!`
` Io sono me stesso, e nessun altro!!`
` Sì, esatto, è proprio come dici tu: a parte i cadaveri, ci si può fidare solo di se stessi!!!"`
`"Se vogliamo arrivare a questi livelli, allora lasciami controbattere!"`
`"Il fratellone George era morto, e la stanza di zia Natsuhi era chiusa a chiave!`
` Il fratellone George aveva la chiave di quella stanza, giusto?!`
` E l'unica ad avere i passepartout sei tu, zia Rosa, dico bene?!`
` Non eri forse la sola che avrebbe potuto aprire quella stanza?!?!"`
`"Il mio ragionamento è il seguente:`
` tu sei in contatto con il vero colpevole,`
` e a mia insaputa, gli hai dato di nascosto uno dei cinque passepartout!!"`
`"Non farei mai qualcosa di simile!!`
` Guarda, ce ne sono cinque, no?!"`
`"Come se volesse dire qualcosa!!`
` Potresti avergli detto di metterlo in un posto su cui avevate precedentemente concordato per poi riprendertelo, no?!!`
` E poi, non eri tu quella che diceva che non potevamo essere certi che ci fossero solo cinque passepartout?!"`
`"Quindi a parte te, come avrebbe fatto qualcun altro a poggiare lì la lettera?!!`
` {i:Finché non potrai dimostrare ciò}, rimani un lupo!!"`
`"Taciiii!!`
` Allora dimostrami questo!`
` Come ha fatto il colpevole ad uccidere il fratellone George e gli altri in quella camera chiusa?!`
` Come l'avrebbe chiusa a chiave?!!"`
`"Hai completamente ragione!`
` {p:1:La stanza di Natsuhi era perfettamente identica a com'era sempre}!`
` {p:1:La porta e le finestre erano chiuse dall'interno}."`
`"{p:1:Non c'è trucco, non c'è inganno, e non esistono né passaggi segreti, né nascondigli}!`
` {p:1:La chiave personale di Natsuhi era nella tasca di George, e l'interno della stanza era sigillato}.`
` {p:1:Rimangono solo cinque passepartout, e li possiede tutti {i:Rosa}}!"`
`"{p:1:E ti dirò di più, lo stesso vale anche per il salotto}.`
` {p:1:La chiave originale del salotto è rinchiusa nella stanza per i domestici}.`
` {p:1:Perciò, sbloccare la stanza senza un passepartout era impossibile}! {p:1:La definizione di camera chiusa rimane immutata}!"`
`"Andiamo, adesso rimane solo un sospettatoooo,`
` oppure vuoi ancora fare la parte dell'innocente, Battler Ushiromiyaaaa{-}a{-}a{-}a{-}aaa?!"`
`"Taciiiii!!`
` E stai zitta anche tuuuu{-}u{-}u{-}u{-}u{-}u{-}u{-}u{-}u{-}u{-}u{-}uuu!!!"`
`"Stai zitto tu, piuttosto, chi a parte te avrebbe potuto mettere lì la lettera?!`
` Finché non dimostrerai questo, tu sei un lupo!!"`
`"Se tu puoi sospettare di me, allora io posso sospettare di te! Prova a dimostrare questo:`
` non sei stata tu la prima persona ad entrare e a controllare le finestre di questa stanza, zia Rosa?!"`
`"E poi hai previsto che sarei tornato dove mi ero seduto prima, e hai piazzato la lettera di nascosto.`
` Si può anche sospettare che sia un tuo stratagemma, no?!"`
`"Perché dovrei usare questi sotterfugi?!!`
` Se io fossi un lupo, ti sparerei con questo fucile senza discutere con te!!"`
`"Questo non significa niente!!`
` Forse, dato che non puoi compiere un omicidio davanti a Maria, hai preparato un astuto espediente per non doverti sporcare le mani!!"`
`"Tutti i passepartout sono nelle tue mani!`
` Quindi, è tutta opera tua ciò che è successo poco prima e adesso, non è così?!!`
` Sentiamo se hai delle spiegazioni, sempre se sarai in grado di giustificarti!!"`
`"Proprio così, zia Rosa, tu sei stata sospetta fin dall'inizio!`
` Perché sei stata la sola in quella riunione di famiglia ad essere stata risparmiata, zia, quando gli altri sei sono stati uccisi?`
` Perché tu eri l'unica che non era nella cappella?!"`
`"Ci può essere solo una ragione: zia, tu hai convocato il mio vecchio e gli altri in quel luogo, e poi li hai uccisi!!`
` Fanculo, fanculo,`
` direi proprio che questo spiega ogni cosa, non mi fregherai, non mi fregherai,`
` smettila di dire cose senza sensoooo{-}o{-}o{-}o{-}o{-}o{-}o{-}o{-}o{-}o{-}o{-}o{-}o{-}o{-}o{-}o{-}o{-}o{-}o{-}ooo!!"`
`"Uuuuuh!!`
` Baaastaaaa!!`
` Smettetela di litigareee!!"`
`"Mamma, Battler, smettetelaaaaaa, smettetelaaaaaaaa!!!`
` Non è colpa di nessuno!`
` Non è colpa di Battler, e neanche della mamma!!`
` È stata la strega a fare tutto questo!`
` L'ha fatto con la magia!!`
` Non è colpa di nessunooo!!`
` Uuh, uuuuh!!"`
`Maria si mise in mezzo tra me e zia Rosa, entrambi su tutte le furie.`
`Colto di sorpresa dalla sua voce piangente, ritornai in me...`
`{n}In quel momento, mi sentii pieno di vergogna.`
`{n}Avevo gli occhi ricolmi di lacrime.`
`"...Hai ragione...`
` Tutto questo...`
` è stato causato dalla strega, non è così...?!!`
`{n}I nostri discorsi su chiavi, trucchi e alibi...`
` erano stati tutti ridicoli, tutti!!"`
`"Nonostante fosse stata opera di una strega, non siamo stati in grado nemmeno di fidarci tra noi esseri umani...!!`
` Sì, zia Rosa, sin dall'inizio non c'è mai stato un colpevole {y:0:Umano}{n:0:umano}, è stata tutta opera della strega."`
`"Perciò, non può essere che tu sia il colpevole,`
` e non possiamo esserlo nemmeno io, Maria, o Genji-saaaan!!`
` Perché siamo arrivati a questo punto?!!"`
`"Perché io e zia Rosa... a cui volevo molto bene, ci stiamo urlando contro queste cose a vicenda?!`
` Perché sto ricevendo e lanciando insulti...`
` alla zia di buon cuore che mi era tanto cara?!"`
`"Perché, perché dobbiamo tutti sospettare l'uno dell'altro?!?!`
` Non sospetterò di mia zia, non sospetterò di nessuno,`
` tutto questo è stato opera della strega, è stata opera di {f:5:Beatrice},`
` è stato tutto, tutto quanto un crimine che {f:5:Beatrice} ha commesso mediante la magia!!"`
`"{f:5:Beatriceeeeee}, ti supplico, mostrati,`
` e confessaci di aver causato ogni cosaaa,`
` sono stufo, stufo di questo doverci dubitare reciprocamente!!"`
`"Perciò perdonaci,`
` liberaci,`
` liberaci dall'inferno di dover sospettare del prossimo finché non lo vediamo morire con i nostri occhi!!`
` Ridammi i miei calorosi parenti, ridammi i miei cugini!!`
` Io odio, odio, odio tutto questo!!`
` È vero, tu sei reale, la vittoria è tua!!"`
`"Mostrati a noi, ooo{-}o{-}o{-}o{-}o{-}o{-}oh, {f:5:Beatriceeee{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}eeeeee}!`
` {f:5:Beatriiiiceee{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}eeeeee}!!!"`
`"...Sono... ancora... in vita?"`
`A quanto pareva, Kinzo si era appisolato senza accorgersene.`
`Cercò i suoi occhiali da lettura e guardò l'orologio...`
`{n}Erano le dieci di sera.`
`"...Vediamo, in quale fase si trova il suo rituale...?`
` A quest'ora, dovrebbe essere arrivato ad un buon punto."`
`Kinzo tirò su dalla sedia il suo corpo fiacco... e si avvicinò al ritratto della strega, che rimirava ogni giorno.`
`"...{f:5:Beatrice}.`
` Presto... potrò rivedere il tuo sorriso...`
` Non importa se morirò!`
`{n}Se riuscirò a vedere un'altra volta il tuo sorriso, non avrò nulla di cui pentirmi in questa vita!"`
`"Perciò...`
` io ti imploro...`
` Permettimi di poterti rincontrareeeeeee...`
` E poi, lasciami giurare a te il mio amore, lasciami chiedere perdono per i miei peccati, uuuoooooooh..."`
`"Ma non ti lascerò scappare!!`
` Tu sei cosa mia!!`
` Tu sei cosa mia, dalla punta dei capelli fino a quella dei piedi, inclusa la sporcizia presente sotto le unghie!!`
`{n}Ogni centimetro della tua carne è cosa mia, e lo sono anche i fluidi della tua carcassa!!"`
`"Non ti lascerò fuggire, questa volta non scivolerai via tra le mie mani!!`
`{n}Sarai cosa mia per l'eternità!!!`
` Non ti lascerò scappare una seconda volta,`
` non ti lascerò scappare una seconda voltaaa!!"`
`Kinzo ruggì per la rabbia, per poi cadere all'improvviso sulle sue ginocchia... graffiando la parete in preda ai tremori...`
` Dal nulla, gli venne una crisi di pianto.`
`"...Guuuuuh, sniff...`
` Non è così,`
` non volevo dire queste coseeee, {f:5:Beatriceeeeee}..."`
`"Ti scongiuro...`
` Lascia che io ti riveda...`
` Anche solo per potermi scusare...`
` Guuuuuuh, {f:5:Beatriceeeeeee},`
` Sniff, sniff...! Uwaaaa{0}a{0}a{0}a{0}a{0}a{0}a{0}a{0}a{0}a{0}a{0}a{0}a{0}a{0}a{0}a{0}aaaah...!!"`
`"Io ti amo, mi manchi...! Mi ero sbagliato...!`
` Se tu mi sorridessi, non avrei bisogno di nient'altro...`
` Ho sbagliato, ho commesso un errore...`
` Ho fatto qualcosa a cui non si potrà mai porre rimedio...!"`
`"In segno di pentimento, offro a te tutto ciò che rimane della mia vita...!!`
`{n}Per porgerti le mie scuse, per espiare i miei peccati...`
` io ho offerto a te...`
` ogni cosa...`
` Ti supplico, lasciami chiedere perdono almeno una volta..."`
`"Mi starebbe bene...`
` anche...`
` in punto...`
` di morteee... e...`
` {f:5:Beatriceeeeeee}...`
` Guuuuh, sniff, guuuuh, guuuuuuuuh!"`
`Sulla schiena minuta di un Kinzo tremante e piangente, atterrò una farfalla dalle sembianze di una fogliolina, materializzatasi dal nulla...`
`Sciocco Kinzo.`
`{n}Pensi che esista una donna che cederebbe di fronte alle lacrime di un uomo...?`
`Beh... anche se una donna {y:0:Umana}{n:0:umana} non cadrà ai tuoi piedi... forse potrebbe farlo una donna {y:0:Inumana}{n:0:inumana}.`
`Te la ricordi,`
` Kinzo...?`
`{n}La composizione di scacchi svolta insieme a me, e lasciata inconclusa...?`
`Kinzo si avvicinò al set di scacchi, come se, all'improvviso, si fosse ricordato di qualcosa.`
` Era rimasto come quando aveva giocato contro Nanjo fino al giorno prima...`
`Spazzò via le pedine dalla scacchiera, per poi iniziare a posizionarle una ad una...`
` Era la disposizione di una partita in corso.`
`"...Sì. Era in questo modo.`
` Ho spostato in avanti la mia regina...`
`{n}Una mossa decisamente brillante.`
` Forse per te è stata un po' troppo aggressiva...`
` Mi angosciavo nel chiedermi se avresti gettato la tua pedina, oppure no...`
`{n}e continuai a farlo..."`
`Kinzo attese, con la sedia di fronte a lui vuota...`
`Presto la sua avversaria sarebbe senz'altro ritornata al proprio posto...`
` e lui avrebbe potuto riprendere nuovamente la partita...`
`Sciocco Kinzo.`
`Vuoi chiedere scusa?`
` Vuoi guardare nuovamente il mio viso?`
` Vuoi rendere eterno il mio sorriso?`
`Perché non riesci a pronunciare una parola molto, molto più semplice?`
` D'altronde, esso è l'unico elemento di cui è fatto il mondo...`
`In quel momento, Kinzo mormorò qualcosa...`
`{n}Una preghiera?`
` Una supplica?`
`{n}Definirlo un semplice mormorio sarebbe stato appropriato.`
`"...Io... ti amo...`
` {f:5:Beatrice}..."`
`Le sue parole erano pure come quelle di un bambino innocente, prive di qualsiasi intenzioni maligne...`
`...Sei davvero un idiota, Kinzo.`
`Se avrai la possibilità di ricominciare la tua vita da capo...`
` sappi che quelle parole non faranno mai cadere una donna ai tuoi piedi.`
`Già... a meno che non accada un miracolo.`
`{n}Perciò, questo è...`
`In quell'istante...`
` Kinzo sentì un lieve bussare, con una cadenza diversa da quella dei domestici...`
`"...Chi è?"`
`La donna dall'altro versante della porta... non rispose.`
`"...Ho chiesto chi è!!`
` Vuoi forse rispondere?!!"`
`La donna dall'altro versante della porta...`
` non rispose.`
`"Che possa essere...`
` Oooooh...`
` Che possa essere...`
` B‐`
`{f:5:Beatrice}...?"`
`"{f:5:Beatrice}...`
` {f:5:Beatriceeeeeeeee}!!"`
`La donna dall'altro versante della porta... rispose.`
`Al nono crepuscolo, la strega risorgerà, e nessuno verrà lasciato in vita.`