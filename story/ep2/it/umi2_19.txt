`"..."`
`Rosa si destò dal proprio torpore...`
`Doveva essere stato un sonno molto profondo.`
`{n}Si sentiva la testa appannata, e i suoi pensieri erano confusi.`
`Che posto era quello...?`
`{n}Sembrava una specie di villa, ma sicuramente non era simile a quella della famiglia Ushiromiya.`
`Riusciva a vedere una stanza che sembrava un salotto...`
`E al suo interno era stato servito del tè.`
`{n}Forse doveva essere stato preparato per lei.`
`Nella stanza aleggiava un luccichio che pareva della polvere dorata, creando un'atmosfera molto surreale...`
`Una volta che si rese conto che erano delle farfalle dorate, quell'impressione venne ulteriormente accentuata.`
`Di fronte a lei c'era qualcuno...`
`Era una femmina...`
` Una donna adulta...`
` Era la figura del ritratto...`
` La strega.`
`Sembrava che stesse parlando da sola.`
`Forse si stava rivolgendo a Rosa,`
` ma la sua mente era avvolta da una spessa coltre, e non aveva la minima idea di cosa stesse dicendo...`
`"...Scegli pure qualsiasi cosa.`
` Se c'è qualcosa che desideri, io te la concederò.`
` Considerala una ricompensa della tua buona sorte, oppure vedila come uno scambio equo per le mie richieste."`
`"Probabilmente per te questo non ha alcun significato.`
` Tuttavia, questa è l'unica transazione che per me ha un valore."`
`...A cosa... si stava riferendo...?`
` Io non lo sapevo...`
` Non lo sapevo.`
`"Basta che... terrai bene a mente che io sono una strega.`
` Penso che sarebbe saggio chiedere qualcosa che solo una strega possa esaudire."`
`"Non è forse questa una rara opportunità?`
` Potresti ricevere un favore da {f:5:Beatrice} la Dorata.`
` Mhmhmh!"`
`"...Nngh..."`
`Alla fine, Rosa iniziò a sentire il sangue scorrere nelle proprie vene...`
`{n}Era ancora lenta nei suoi movimenti, e non era neanche in grado di dare voce ai suoi pensieri.`
`"Solitamente sono conosciuta come la Strega Dorata.`
` Non è un problema per me donare una montagna d'oro come feci con Kinzo...`
` Dopotutto, tutti i piaceri del mondo umano possono essere valutati in termini di denaro.`
` Ergo, l'oro stesso è la fonte di ogni piacere del mondo umano."`
`"Riesci a immaginare una tale visione?`
` Una pila d'oro che non riusciresti mai a esaurire nel corso della tua vita."`
`La strega soffiò dalla propria pipa, e l'area circostante venne avvolta da un fumo dai colori dell'arcobaleno.`
`Così facendo, l'interno del salotto... venne pervaso all'improvviso da cumuli di lingotti d'oro.`
`Sembravano formare un muro sfavillante dalle tonalità auree...`
`Se ogni lingotto aveva un valore di diverse decine di milioni di yen,`
` quanto diamine valevano nell'insieme?`
`Anche il solo conoscere quella cifra pareva peccaminoso.`
`"...Tuttavia, il mondo umano è intricato.`
` Sono consapevole che, anche ammassando talmente tanto oro da arrivare al cielo, esistono cose che esso non può procurare.`
` So che ci sono fratture che non possono essere colmate."`
`"Non mi prenderò gioco di ciò, ed è proprio per via di questo, che ritengo che il mio sia un dono che può essere conferito solo da una strega come me..."`
`"Perché non lasci che le riempia io per te?`
` Sì, andrà bene.`
` È qualcosa che solo io posso darti.`
` Dovresti esserne molto felice..."`
`"Non serve che tu dica qualcosa.`
` Ce l'hai scritto in faccia che ci sono delle crepe nel tuo cuore, lo si capisce subito, mhmhmh!"`
`Rosa provò una punta di disagio nei confronti della strega,`
` la quale continuava a parlare per conto suo nonostante lei non avesse proferito parola,`
` ma siccome non riusciva ancora a parlare bene, ed era in condizioni per cui avrebbe faticato anche solo ad alzare un dito,`
` non potè far altro che starla ad ascoltare.`
`"Quanto indietro dovrò andare nel tempo affinché le profonde cicatrici della tua anima possano guarire...?"`
`"Questa qui...`
` è profonda...`
` molto profonda...`
` Talvolta, gli squarci delle ferite si chiudono anche se al loro interno contengono ancora delle schegge...`
` Anche se all'apparenza tali lesioni sembrano rimarginate, continueranno a causare dolore per sempre.`
` Ci sono casi in cui, per guarirle del tutto, occorre aprire lo squarcio un'altra volta."`
`Mentre discorreva, la strega squadrava in profondità gli occhi di Rosa.`
`Cosa diavolo... stava scrutando?`
` Rosa era nervosa, ma non riusciva a distogliere lo sguardo.`
`"...E così, il tuo dolore era predestinato sin dalla tua nascita...?`
` Che cosa struggente...`
` Non serve che tu parli.`
` Ho capito...`
` Ho capito..."`
`Man mano, Rosa venne nuovamente risucchiata dagli occhi della strega.`
`E successivamente, il mondo attorno a lei si rabbuiò, per poi ruotare attorno a lei mentre veniva trascinata via...`
`Rosa, Rosa.`
` Perché sei così stupida?`
`Ah, quella era la voce di mio fratello Klaus.`
`{n}Visto che era molto grande d'età, mio fratello Klaus era molto intelligente.`
`{n}Perciò, lui detestava la stupida, piccola Rosa.`
`Era una persona davvero terrificante: mi picchiava spesso, e dopo avermi sequestrato i giocattoli, me li rompeva.`
`Sembrava che mi stesse punendo per aver fatto qualcosa di male, ma non capivo affatto in cosa avevo sbagliato, né perché stessi venendo punita.`
`Il castigo avveniva sempre quando non me l'aspettavo, e solo in seguito mi veniva detto in maniera forzata il motivo della punizione,`
` ma era sempre qualcosa che non ricordavo di aver fatto...`
`È per questo che io odiavo profondamente mio fratello Klaus.`
`Rosa, Rosa.`
` Perché sei così stupida?`
`Ah, quella era la voce di mia sorella Eva.`
`{n}Visto che era molto grande d'età, mia sorella Eva era molto intelligente.`
`{n}Perciò, lei detestava la stupida, piccola Rosa.`
`Era una persona molto scaltra: mi raccontava tante bugie, m'ingannava, e mi maltrattava molte volte.`
`Facevo la figura dell'idiota, e lei mi diceva che era normale che gli idioti venissero raggirati da chi era migliore di loro.`
`D'altra parte, io volevo diventare sveglia come mia sorella Eva, e ascoltavo quello che diceva, ma quando le obbedivo, per qualche ragione c'era sempre qualcuno che si imbufaliva con me...`
`È per questo che io odiavo profondamente mia sorella Eva.`
`Rosa, Rosa.`
` Perché sei così stupida?`
`Ah, quella era la voce di mio fratello Rudolf.`
`{n}Mio fratello Rudolf era molto bravo ad uniformarsi.`
`{n}Perciò, lui detestava la stupida, piccola Rosa.`
`Quando c'era mio fratello Klaus, andava d'amore e d'accordo con il fratellone.`
`{n}Quando c'era mia sorella Eva, andava d'amore e d'accordo con la sorellona...`
`E quando mio fratello Klaus non c'era, era manesco come il fratellone,`
` e quando mia sorella Eva non c'era, giocava sporco come la sorellona.`
`E sebbene anche lui normalmente venisse maltrattato,`
` quando il fratellone Klaus e la sorellona Eva non c'erano, mi tormentava con la stessa intensità di due persone...`
`È per questo che io odiavo profondamente mio fratello Rudolf...`
`Ah, ma questi sono ricordi di quando ero bambina.`
`Quando si è bambini, capita spesso che avvengano cose ingiuste.`
`{n}E non le si può trascinare dietro per sempre.`
`Con il tempo, questi ricordi vengono sepolti, e crescendo fino all'età adulta, si suppone che vengano a poco a poco dimenticati.`
`Pertanto, diventare adulti consiste nel distaccarsi da tutti questi ricordi.`
`Ed è per questo che...`
` a prescindere da quanto tempo fosse passato, Rosa non era mai riuscita a diventare un'adulta...`
`Nonostante avesse ricevuto la fortuna di avere sua figlia Maria, e il resto del mondo la vedesse come una madre di una bambina...`
` lei non percepiva affatto di essere diventata adulta.`
`La strega provava compassione.`
`E sorridendo, le disse che avrebbe potuto curare quel dolore lei stessa.`
`"...Come posso guarirti?`
` È fattibile, ma non sarà facile...`
` Potrei persino riavvolgere il tempo, e donarti un mondo in cui non hai fratelli maggiori."`
`"Ma così facendo, {i:i ricordi dei tormenti inflitti dai tuoi fratelli maggiori} svanirebbero,`
` e di conseguenza, non saresti in grado di apprezzare la tua ricompensa, sebbene possa essere comunque considerata tale."`
`"È placando la fame che si proverà soddisfazione.`
` Non si ottengono ringraziamenti se si arriva ad eliminare la fame in sé.`
` Così come non esistono giovani riconoscenti per il fatto che i loro bisogni siano accontentati ogni giorno...`
` Capisci?"`
`Quello che stava dicendo mi sembrava molto complesso...`
`In parole povere, il dolore non se ne sarebbe andato via, anche facendo in modo che io non avessi mai avuto dei fratelli maggiori...`
` Forse era questo il senso.`
`Non era esattamente così.`
`{n}Guarire non significa asportare via il dolore.`
`{n}È il piacere che si ottiene una volta averlo patito.`
`Per cui, eliminare il dolore non equivale a guarire.`
`{n}Per conoscere la gioia della guarigione, occorre prima conoscere il dolore.`
`"In questo modo... verrai ripagata per il tuo dolore tramite la felicità.`
`{n}Potrai essere fiera per le avversità del tuo passato.`
` Avrai i requisiti per sperimentare un piacere che non può essere assaporato da chi non conosce afflizione...`
` Coloro che hanno conosciuto tale piacere non possono fare a meno di elargire la stessa gioia agli altri...`
` Mhmhmhmh..."`
`La strega schioccò le dita, e all'interno della stanza, ancora circondata da una montagna d'oro,`
` e in cui ogni senso della realtà era ormai venuto meno, apparve una suntuosa tovaglia che ricoprì il tavolo,`
` e vennero poste in fila pietanze meravigliose, come se stesse venendo inaugurato un banchetto tenuto in un castello di una fiaba.`
`Dinanzi a tale sfarzo, per un attimo Rosa rimase senz'altro piacevolmente sorpresa...`
` ma al tempo stesso, si sentì delusa.`
`Questo perché il cibo a lei servito, a prescindere da quanto sarebbe stato saporito,`
` non sarebbe mai riuscito a cancellare le vessazioni subite da parte dei suoi fratelli.`
`"Il cibo racchiude in sé molti dei piaceri umani.`
` Finché si è in vita, bisogna continuare ad ingozzarsi come un maiale."`
`"Se un pasto non basterà, allora mangiane quanti ne vuoi.`
` Proseguiamo questo banchetto gourmet fino a quando il dolore del tuo cuore non sarà guarito...`
` Aprite le danze, mobili."`
`La strega battè due volte le mani,`
` e dal nulla apparvero due servitori con la testa di capra, i quali iniziarono a imbastire i piatti.`
`Essi prelevavano con professionalità il cibo posto sui magnifici piatti da portata che ornavano il tavolo, per poi depositarlo nel piatto di Rosa.`
`Aveva sicuramente un aspetto delizioso, ma Rosa si sentiva ancora pesante come il piombo,`
` e non sarebbe mai riuscita a mangiare.`
`Forse anche loro l'avevano compreso.`
`I servitori dalla testa caprina misero attorno al collo di Rosa un tovagliolo,`
` e con diligenza, le portarono una bevanda da aperitivo, inclinandogliela verso la sua bocca.`
`Rosa si ricordò di una domestica anziana, che le aveva imboccato della pappa di riso quando era rimasta allettata per una febbre alta.`
`Non riusciva a berlo bene, e le colava fuori dalla bocca, ma era comunque riuscita a sentire il palato riempirsi di quella fragrante dolcezza.`
`"Questo è un aperitivo dolce, ispirato dai vin brulé tedeschi.`
` Un cocktail di vino bianco, a cui è stato aggiunto un tocco finale di scarlatto."`
`"Se dovessi dargli un nome, lo chiamerei ‘Bloody Klaus’.`
` È stato intinto unicamente con le ultime gocce del sangue di tuo fratello, ricavate spremendolo con un torchio."`
`"Blergh...?! Coff, coff...!!"`
`Rosa tossì violentemente.`
` E il rosso acceso che macchiava i contorni della sua bocca, dava l'impressione che avesse vomitato sangue.`
`"Sei molto informata sul té nero, perciò dovresti sapere a cosa mi riferisco, giusto?`
` L'ultima goccia viene definita in quel campo come ‘{i:golden drop}’, ossia la goccia d'oro.`
` È ritenuta la goccia più pregiata del tè nero..."`
`"E lo stesso si può dire per il sangue umano.`
` L'ultima e preziosa goccia di sangue che si può strizzare da un essere umano.`
` La pigiamo con questo."`
`Allo schioccare di dita della strega, venne rimosso un velo rossastro che avvolgeva qualcosa di grosso, che fu allestito lì in men che non si dica...`
`Il massiccio e imperioso macchinario era identico...`
` ad una grossa bara a misura d'uomo, a cui erano stati apposti diversi enormi arnesi simili a delle valvole,`
`{n}e ricordava un minaccioso strumento di tortura.`
`Dalla sua forma raccapricciante,`
` si poteva intuire che venisse azionata manualmente per schiacciare e comprimere...`
`E a quanto pareva, dai resti imbrattati di rosso vivo,`
` c'erano ancora dei rimasugli al suo interno.`
`"Ma non si può ottenere più di un'ultima goccia alla volta.`
` Non importa il tipo di umano, non si avrà mai più di una goccia.`
` Ma io sono una strega.`
` Per me è facile riportare in vita una persona."`
`Quando la strega schioccò le dita, il torchio dalla forma umana si agitò all'improvviso...`
` Anzi, si poteva anche udire un lamento...`
`Sembrava quasi che qualcuno si fosse addormentato in quella cassa da morto a misura d'uomo...`
` e poi si fosse svegliato, dimenandosi per cercare di uscire fuori.`
`Ma le cose non stavano in quel modo.`
`{n}Al suo interno vi era effettivamente della {i:poltiglia spremuta}.`
`Con la sua magia, la strega aveva nuovamente riportato quella poltiglia alla sua forma precedente.`
`Tre possenti servitori dalla testa di capra si avvicinarono al torchio, e si misero a stringere con forza le ampie valvole...`
`E così facendo, all'interno della bara si levò un gemito agghiacciante...`
`{n}Rosa sentiva di conoscere a chi appartenesse quella voce.`
`"La preparazione del cibo andrebbe svolta dentro la cucina.`
` Può bastare, fatevi indietro..."`
`"Riesci a comprendere il valore dell'ultima goccia?`
` Per poterlo servire macchiato di rosso fino a quel livello, abbiamo dovuto spemerlo {i:per diverse decine di volte}."`
`La strega aveva senz'altro affermato che, da un singolo essere umano, si poteva ricavare l'ultima goccia una sola volta...`
`Eppure, lei aveva ricavato l'ultima goccia per decine di volte da un singolo essere umano...`
` Soltanto una strega poteva riuscirci.`
`La Strega Dorata {f:5:Beatrice} era in grado di uccidere un essere umano {i:all'infinito}...`
`In altre parole, dinanzi a {f:5:Beatrice}, la morte non implicava liberazione.`
`"Vuoi un altro sorso?`
` Hai scordato il giorno in cui quest'uomo ti colpì, e in cui tu ingoiasti il sangue che scorreva nella tua bocca?"`
`"Sì, così, imprimi il gusto nella tua memoria.`
` Rimembra il sapore delle lacrime che hai versato fino ad esaurirle.`
` Credo che questo aperitivo sarà sufficiente a farti guarire da tali amari ricordi.`
` Mhmhmhmh!!"`
`I servitori dalla testa di capra inclinarono nuovamente il bicchiere rosso acceso verso la sua bocca...`
`Rosa tentò di opporre resistenza chiudendo le labbra,`
` ma il liquido rossastro venne riversato senza tregua nella sua bocca, rimasta aperta per lo sconcerto,`
` e che venne inondata da una dolcezza angosciante...`
`Era senza ombra di dubbio una dolcezza ricca di aroma.`
`Il sangue vivo di suo fratello, che odiava così tanto e che le aveva fatto inzuppare il cuscino di lacrime per così tante volte,`
` era stato raccolto con la sua morte, ripetutasi decine e decine di volte, creando un vino tinto di cremisi che non poteva che avere quel dolce sapore.`
`Ma Rosa cercò comunque di sputarlo fuori.`
`A causa di ciò, il vino rosso vivo che fuoriusciva dalla bocca di Rosa sembrava una chiazza di sangue...`
`Se quella sostanza sinistra era un semplice aperitivo,`
` Rosa non riusciva a non provare ansia al pensiero di come sarebbe proseguito il banchetto.`
`"Questa è un'insalata di lingue biforcute, realizzata con verdure di stagione...`
` Ecco l'insalata dei tuoi sogni, creata con le lingue di Eva, le stesse lingue che, il giorno del tuo nono compleanno, avevi desiderato di poter prima o poi strappare a morsi."`
`"...!!!"`
`Quando udì la vera natura della carne rosea disposta sull'insalata,`
` Rosa venne sconvolta dall'impulso di vomitare fuori tutto quello che aveva nello stomaco...`
`E per giunta, un servitore dalla testa caprina ne infilzò un pezzo con la forchetta... e lo portò alle sue labbra.`
`"Che sapore ha la lingua biforcuta di tua sorella?`
` Sono certa che è soffice e intrigante, vero?`
` Kuahahahah!"`
`Sicuramente, dentro il suo palato sentiva qualcosa di dolce, soffice e intrigante.`
`Dopotutto, le bugie di Eva erano ogni volta dolci come il miele, e la giovane Rosa finiva sempre a darle retta...`
`Per cui, si poteva dire che il sapore del condimento, sfizioso, pungente e a base di pepe, fosse un'ottima metafora culinaria dei particolari delle sue menzogne.`
`"...Mnnnnngh!!`
` Mnnnnnnnnngh!!"`
`Rosa sputava ciascun pezzo dell'insalata di lingue che le veniva imboccata a forza, lasciandolo raggrinzito e ricoperto di saliva.`
`Ma ogni volta, i servitori dalla testa di capra li rimettevano con cura nel suo piatto, per poi riportarglieli alla sua bocca.`
`"Inutile dire che ho usato ben cinque lingue di Eva per preparare quest'insalata.`
` Non si può privare ad una persona più di una lingua.`
` Ma io posso privarla più e più volte.`
` Mhmhmhmh!!"`
`"...Nnnnnnngh!!`
` Nnnnnnnnnnnngh!!"`
`Con le lacrime che scorrevano sul suo volto, Rosa opponeva una resistenza forsennata.`
` Tuttavia, l'unico modo con cui poteva opporsi era di rifiutarsi di inghiottire.`
`E anche se non ingoiava,`
` il sapore della vinaigrette asfissiava sempre di più la bocca di Rosa...`
`"È di tuo gradimento...?`
` Rimane ancora tanto cibo.`
` Pasticcio di branzino avvolto nella pelle del viso di Rudolf.`
` Zuppa di cervella bollite, foie gras con fegato umano.`
` E tieniti pronta per il dessert, mhmhmhmh!!"`
`"Non ci sono solo i tuoi fratelli, sai?`
` Mi sono data un gran daffare per cucinare tutte le persone che, a dispetto della fiducia che hai riposto in loro, ti hanno tradita.`
` Perché non continuiamo questo banchetto per sempre, fino a quando il tuo cuore non sarà soddisfatto?`
` Per tutta l'eternità..."`
`"Dimmi, sei feliiiceee, Rosa Ushiromiyaaaa?`
` Non fare finta di sgradire tutto questo, io so che in realtà tu sei felice, verooo?`
` Se ti verrà da ridere, allora fallo,`
` se assistere dal vivo al concerto delle urla di dolore dei tuoi odiosi fratelli e sorelle maggiori ti farà stare meglio, te le farò ascoltare per tutte le volte che vorrai."`
`"Ci sta che tu sia riluttante.`
` D'altronde sei fatta così, giusto?`
` La verità è che sei così felice da avere la pelle d'oca.`
` Eppure, stai semplicemente facendo la parte dell'afflitta, o sbagliooo?"`
`"Va tutto bene, qui non c'è bisogno di preoccuparsi delle apparenze, della reputazione, o di tutto il resto,`
` perciò ridi e abbuffati quanto ti pare e piace.`
` Queeesto non è forse il miglior banchetto di sempreee, Rosa Ushiromiyaaaa{-}a{-}a{-}a{-}a{-}a{-}a{-}a{-}aaaaa???"`
`"...B...`
` Ti prego...`
` Basta...`
` Cough, coff!!`
` Uuuegh..."`
`"Scusami, scusami, stavo nascondendo il dessert per poterti fare una sorpresa, ma ormai tanto vale che te la riveli.`
` Se te la mostrerò, penso che ti sentirai motivata a finire tutto il menù."`
`"Il dessert è la tua cara figlia, che hai dovuto continuare a pretendere di amare.`
` Sfornato di Maria e mele.`
` Non ti sembra forse una deliziaaaa?"`
`"Una volta che la mangerai, sarai svincolata da ogni cosa.`
` Libertà, libertà!`
` Finalmente Rosa otterrà la libertà che le spetta in quanto persona, non sei contentaaaaaaa?`
` Dovresti esserlo, dopotutto stai sbavando, hai provato a guardarti in uno specchiooooooooo? Hyaha{0}haaa{0}ha{0}ha{0}ha{0}hahah!!"`
`Dal nulla giunse un cuoco nerboruto dalla testa caprina, il quale teneva Maria sottobraccio.`
`E in seguito, Maria fermò il suo sguardo su Rosa, con un'espressione lievemente velata di tristezza.`
`"...Mamma...`
` Maria è stata... un peso?"`
`"...Nnnnngh!`
` Non sei un peso!!`
` Nnnnnnnnngh!!"`
`Sputando il cibo che le veniva continuamente imboccato,`
` Rosa resisteva senza alcun contegno, ricoprendosi di sporcizia, bava, e sangue, e urlò.`
`"...Se la mamma...`
` pensa che Maria sia un peso...`
` allora venire mangiata mi andrà bene..."`
`"Dopotutto, Maria è sempre stata insensibile nei confronti della mamma.`
`{n}Maria non sapeva stare calma neanche quando la mamma portava a casa un uomo.`
` Quando qualcuno ospitava la mamma, mi sentivo sola, e con i miei capricci mettevo a soqquadro la stanza."`
`"Andavo a cercarla per conto mio, mi perdevo e chiedevo aiuto alla polizia, mettendo la mamma in imbarazzo.`
` E quando non tornava a casa per giorni piangevo, e ricevevo conforto dai vicini, mettendo la mamma in imbarazzo."`
`"Maria è fatta così, e questo la rende un peso per la mamma.`
` Mi dispiace di essere nata.`
` Perciò, per il bene della mamma, Maria diventerà delle buonissime mele cotte al forno."`
`"E così, magari la mamma sarà per la prima volta felice dell'esistenza di Maria.`
` Lei mangerà Maria, e magari penserà che è deliziosa."`
`"Non è squisitaaaaaaa?`
` Le lacrime di gioia per le parole di tua figlia ti stanno strozzando, dico beneeeeeee?`
` Lo sfornato fatto con la tua cara figlia e le mele formano un dessert superlativo!`
` Hai cresciuto degli ingredienti molto saporiti,`
` non sei forse la miglior madre di tutti i tempi, Rosa Ushiromiyaaa{-}a{-}a{-}a{-}a{-}a{-}aaaaaa???"`
`"...Mamma, grazie di tutto.`
` {i:Bye bye}."`
`"Aspetta!!`
` Aspetta, Maria, ti sbagli!!`
` Smettetela, smettetela,`
` non fatelooooooooo!!`
` Non è questo ciò che desidero!"`
`"Smettetela, lasciatela andare!!`
` No,`
` smettetela,`
` non mettetemela... in bocca...`
` uuugh,`
` bleeeeeergh!!"`
`"Trovi soddisfacente la mia ospitalità...?`
` Allora prendine atto.`
` Prendi atto che io sono una strega.`
` Proclamalo.`
` ‘Rosa Ushiromiya riconosce che {f:5:Beatrice} è una strega’, proclamalo!!"`
`"...Ne prendo atto!!`
` R-Rosa Ushiromiya...`
` r-riconosce che B‐{f:5:Beatrice}...`
` è una strega!!`
` Perciò, ridammi Maria!!`
` Liberamiiiiiiiii!!"`
`"Kuahahahahah, ahahaha{0}ha{0}ha{0}ha{0}ha{0}ha{0}ha{0}ha{0}ha{0}hahahahah!!`
` Alla fine hai dovuto prenderne atto!!`
` Quell'insolente di Battler si è già arreso, e ho persino fatto sì che Rosa, la sciocca che mi rinnegò anche dopo essere stata invitata alla Terra Dorata, mi riconoscesse!!`
` Davvero impeccabile!!`
` {i:It's perfect}!!"`
`"Ho ottenuto una vittoria totale!!`
` Kuahaha{0}ha{0}ha{0}ha{0}ha{0}ha{0}h, KYAHAHAHAHAHAH!!`
` Su, portate via Maria, e imbandite un arrosto al forno di classe per Rosa!!"`
`"Noooooooooooooooo, Mariaaaaa{-}a{-}a{-}a{-}aaaaaa!!"`
`"Sembra appetitoso.`
` Tranciati via quelle poppe da vacca che ti ritrovi, e usale per farmi un panino."`
`"Ma cosa... Q-Quella voce!!`
` Urgh?!"`
`Una mano afferrò la nuca della strega, e fece sbattere la sua faccia contro il tavolo.`
`Al che, la strega si frantumò in migliaia di pezzi, trasformandosi in uno sciame di farfalle dorate per poi ricomporsi nella sua forma originaria poco più in là.`
`"...B-Battler...?!?!`
` C-Carogna...`
` Pensavo che la tua anima si fosse arresa al punto da diventare un mobile!!"`
`"L'intenzione era quella...`
` ma mentre sentivo le tue disgustose ricette, mi è venuto un certo languorino."`
`"Ora mi è venuta voglia di mangiare un'intera strega arrosto!!"`
`"E quanto a te, Maria,`
` sei in anticipo di un decennio per poter parlare di farti mangiare da qualcuno.`
` Ma promettimi che tra dieci anni lo dirai a me."`
`"...Uuh.`
` Promesso."`
`"B-Battler-kun...!"`
`"Scusa per l'attesa, zia Rosa.`
` Me l'ero scordato.`
` Questa è una lotta a singolar tenzone tra me e questa donna.`
` Non posso assolutamente permettermi di arrendermi...`
` E grazie alla perseveranza di zia Rosa, ho riacquisito la volontà di lottare!!"`
`...Q-Quest'uomo si era arreso nel profondo del proprio animo, e aveva senz'altro gettato la spugna dinanzi a me...`
`Capisco, non sa quando arrendersi, proprio quello che ci si aspetterebbe dal nipote di Kinzo Ushiromiya...!`
` Dunque il pulcino di una fenice rimane pur sempre una fenice...!`
`"Fu... Fuahahahahahahahahah, mi piace la tua grinta!`
` Non potrei chiedere altrimenti!!"`
`"Non potevo aspettarmi altro da te, Battler Ushiromiya!!`
` Prova a rinnegarmi, e ti fracasserò senza alcun briciolo di pietà!`
` Tu che hai già leccato le mie scarpe, ti farò sottomettere a me ancora e ancora, e ti farò conoscere per un numero infinito di volte il sapore della sconfitta!!"`
`"Nessun problema, io invece ti insegnerò che Battler Ushiromiya è un uomo che si rialza anche dopo aver strisciato nel fango!!"`
`"Non sono mai stato invincibile negli scontri.`
` Ho perso molte volte."`
`"Ma stai certa che, dopo aver strisciato nel fango, mi rialzerò.`
` E ti assicuro che metterò la parola fine a tutto questo!!`
` In un combattimento fra uomini non importa quanto si viene picchiati, non si ha perso finché non si ammette la sconfitta!!"`
`"Non pensare che cadrò giù solo perché per stavolta me l'hai fatta.`
` Fammi divertire un po', {f:5:Beatriceeeeeeeeeee}!!"`
`"Accetto la sfida, Battler Ushiromiya!!`
` Mobili, iniziate i preparativi per la prossima partita!!"`
`"E nell'attesa, una feccia come te avrà un mucchio di cose da dirmi.`
` In questa partita erano presenti molte camere chiuse.`
` Con il rosso ho distrutto gran parte dei tuoi mezzucci con cui volevi evitare di discuterne.`
` Quanti altri sofismi hai intenzione di tirare fuori?!!"`
`"La serratura della cappella, della stanza di Jessica, della stanza per i domestici, della stanza di Natsuhi, e quella del salotto!!`
` Impiega le tue stravaganti specialità,`
` i tuoi ridicoli deliri, i tuoi insulti, le tue fantasie, i tuoi bluff,`
` i tuoi colpi di scena completamente tirati fuori dal tuo sedere, e fammi vedere come intendi negarmi fino in fondoooooooooooooooo!!"`
`"Aaah, è inutile,`
` è tutto inutileeeeee{-}e{-}e{-}e{-}e{-}e{-}e{-}e{-}e{-}e{-}e{-}e{-}e{-}eeeeeeeeeeeee!!!"`