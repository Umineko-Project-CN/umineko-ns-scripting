`"Eeeeeeeeeh?!`
` Cosa intendi per stanze separate?!`
` Allora, tu e il cugino George stavate in stanze diverse di proposito?!"`
`"S-Sì...`
` Ehm... è davvero così strano...?"`
`Dato che le guance di Jessica erano piene di biscotti chinsuko ricoperti di cioccolato, che Shannon aveva portato come regalo da Okinawa,`
` nel gridare, li sputò tutti di getto su di lei...`
`"...S-Shannon, allora perché hai fatto un viaggio a Okinawa...?`
` Eri anche da sola con il cugino George!"`
`"Beh, ecco... ad Okinawa c'era un acquario molto grande, perciò mi ha chiesto di andarci con lui...`
` E... a me piacciono i pesci e animali del genere..."`
`"No, non è questo il punto!!`
` Stiamo parlando di un ragazzo e una ragazza in salute che vanno in una gita in cui dormono fuori, giusto?!`
` E non ci sono stati né baci, né abbracci?!`
` Per non parlare di un ragazzo e una ragazza in delle stanze separate!!"`
`"P-Per quanto riguarda i baci, non commenterò.`
` Ah, però, ci siamo abbracciati...`
` Il petto di George-san era caldo..."`
`"Non era questo quello che intendevo!!`
` Aah, uffa!`
` Perché ci sono coppie così?!`
` Aah, che cavolo!!`
` Mi fate imbestialire!"`
`Dal punto di vista di Shannon, il viaggio era stato molto bello per diversi motivi,`
` ma Jessica sembrava trovare la cosa piuttosto irritante.`
`Jessica per un po' ruminò con la bocca piena dei souvenir avuti per regalo,`
` contorcendosi in agonia sul letto, mentre ne borbottava di cotte e di crude sul romanticismo.`
`Shannon e George avevano scelto come meta Okinawa, perché lì c'era un enorme acquario.`
`Questo perché fu un acquario a concedere loro l'opportunità di uscire insieme.`
`Dal momento che la loro relazione iniziò con un acquario, averlo come destinazione della loro prima gita fuoriporta aveva senza dubbio un valore commemorativo.`
`"Era una tappa da festeggiare!`
` Il vostro primo pernottamento fuori!!`
`{n}Non dovevano esserci un sacco di sviluppi?!"`
`"E invece?!`
` Stanze separate per entrambi?!`
` Una coppia che prende due camere singole?`
` Aah, cacchio, seriamente, cos'hai che non va?!"`
`"...È che, ehm... noi due non siamo sposati...`
` George-san dice che per una coppia essere coscienziosi in queste cose è una buona usanza..."`
`"Infatti, siete andati a dormire fuori per superare questa fase, no?!`
` Non siete oramai al di là dei baci e abbracci?!"`
`"S-Signorina, non capisco cosa stia cercando di dirmi...`
` m-ma il signorino George si è comportato fino all'ultimo da vero gentiluomo."`
`"Voglio dire, ecco...`
` anch'io...`
` mi sono chiesta se sarebbe accaduto qualcosa...`
`{n}ma anche se stiamo uscendo...`
` non è che siamo sposati o qualcosa del genere..."`
`"Signorina, queste cose che lei sembra aspettarsi...`
` Ehm, dovrebbero essere fatte dopo aver espresso un voto sincero davanti a Dio, ecco...`
` N-N-Noi dobbiamo...`
` au."`
`Il viso di Shannon divenne rosso acceso.`
`{n}Le sue mani irrequiete facevano cerchietti, si intrecciavano tra loro, e creavano anche dei cuoricini.`
`A quanto pareva, con quel viaggio non c'era stato il risvolto entusiasmante che Jessica si aspettava,`
` ma per Shannon sembrava essere stata a modo suo un'esperienza importante...`
`Alla fine, che Jessica la invidiasse o la incoraggiasse, non avrebbe cambiato il fatto che Shannon avesse un enorme vantaggio su di lei.`
`"Aah, voglio un ragazzo anch'iooo!!`
` Che strazio venire preceduti da te, Shannon!!`
` Avevamo promesso che avremmo avuto dei ragazzi insieme, ma mi hai superata,`
` aaaaargh!"`
`"E-Ehm...`
` Lei è una persona meravigliosa, signorina, quindi sono sicura che troverà un uomo stupendo molto più velocemente di me..."`
`"Non osare consolarmi!!!!`
` Sei una traditrice, Shannon, vai via, chiudi il beccoooo!`
` Coff, coff, cough, cough, cough!!"`
`Jessica le lanciò a profusione diversi cuscini.`
`{n}Ma le venne nel mentre un attacco d'asma, strozzandosi in modo doloroso.`
`Shannon corse impanicata verso di lei, volgendo lo sguardo su un tavolino vicino.`
`Sopra era presente un cestino incantevole, in cui dentro c'era un broncodilatatore per Jessica.`
`Shannon lo raccolse e lo passò a Jessica.`
`Gli attacchi d'asma di Jessica arrivavano sempre all'improvviso.`
` A causa di ciò, aveva sempre bisogno di portare in giro quel rimedio.`
`Lei lo inspirò, e dopo aver sopportato per un po' l'occlusione della gola, la sua asma finalmente si calmò...`
`Pensando che quella fosse una buona occasione per andarsene, Shannon si inchinò con galanteria, e fece per uscire...`
`Venendo così colpita in testa da un altro piccolo cuscino volante.`
`Vide Jessica sul punto di piangere, e con metà del suo viso sepolto nel suo ultimo cuscino, il suo preferito.`
` Un viso timido e rosso pomodoro...`
`"...S-Signorina...?"`
`"S-Shannon...`
` sii sincera...`
` La mia...`
` pettinatura... è strana?"`
`"Che cosa sta dicendo...?`
` Penso che i suoi capelli siano molto belli, signorina."`
`"A-A-Allora, sono i miei occhi ad essere strani, o forse è il mio naso?`
` Oppure il problema di fondo è il modo in cui parlo...`
` È per questo che non riesco ad avere un ragazzo...?"`
`"Certo che no.`
` Signorina, lei è già stupenda così com'è.`
` E penso che col tempo il suo fascino continuerà ad aumentare sempre di più."`
`"...Ma sono l'unica che non riesce a trovare un ragazzo...`
` Saku e Hina sono riuscite a trovare dei fidanzati, ma solo io non ne ho uno...`
` Forse perché dopotutto, non ho alcun fascino...`
` Sai, tutte dicono che porteranno i loro ragazzi al festival della scuola..."`
`"Ed ero così sicura che avrei avuto un ragazzo prima di quel giorno, che feci la gran spaccona...`
` Non riuscirò a trovarne uno.`
` Sarò l'unica, l'unica..."`
`Jessica stava versando lacrimoni, senza rendersene conto.`
`Jessica non aveva intenzione di piangere, e naturalmente, in quanto amica di Shannon, voleva sostenere i suoi progressi amorosi...`
`Tuttavia, mentre la stava incoraggiando, a sua insaputa fece capolino quello che pensava veramente, e arrivò a piangere senza volerlo...`
`Shannon empatizzò con l'animo innocente e fragile di Jessica.`
`Il vocabolario rozzo che Jessica usava solitamente...`
` esisteva con l'unico intento di tentare di proteggere il suo animo fragile...`
`In qualità di figlia erede della famiglia Ushiromiya, la ragazza segregata a Rokkenjima aveva un'unica persona con cui poteva confidarsi onestamente, e questa era Shannon.`
`Shannon lo sapeva.`
`{n}Perciò... le dispiacque molto di essere stata così allegra, anche se solo per poco.`
`"...S-Scusa...`
` Sono proprio strana, per arrivare a piangere così.`
` Scusa... sniff."`
`"Signorina, lei è una persona meravigliosa.`
` È impossibile che una come lei non riuscirà a trovare un ragazzo stupendo..."`
`"...S-Shannon, è quasi ora, no?`
` Se non te ne vai in fretta, Genji-san e la mamma ti rimprovereranno di nuovo.`
` Sto benissimo, quindi sbrigati...!`
` Eheh, scusa, per aver pianto così...`
` Mi sento un'idiota."`
`Voltandosi dall'altra parte per non farla preoccupare,`
` Jessica agitò la mano, come per scacciarla.`
`Prendendolo come un segno che Jessica non volesse essere più disturbata,`
` Shannon fece un inchino col capo e lasciò la stanza...`
`Quando il rumore dei suoi passi scomparve in lontananza, Jessica, che ancora teneva il cuscino fra le sue braccia, si sdraiò sul letto...`
`Aveva le lacrime agli occhi, e la sua espressione era rimasta leggermente abbattuta...`
` ma per la prima volta dopo tanto tempo parlò sinceramente col suo cuore, in piena serenità.`
`"Anch'io...`
` voglio...`
` innamorarmi..."`
`Mentre stava innaffiando di buon umore le aiuole fiorite del giardino, Shannon percepì all'improvviso una presenza.`
`Si girò, pensando che se fosse venuto un membro della famiglia, avrebbe dovuto salutarlo...`
` ma ciò che vide, fu la figura della strega.`
`"B‐{f:5:Beatrice}‐sama..."`
`"Ne è passato di tempo.`
` Come stai?`
` La relazione col tuo amato è proseguita bene?"`
`{f:5:Beatrice} era seduta sull'arco di rose, mentre fumava allegramente la sua pipa.`
`Sedersi in un posto del genere avrebbe schiacciato le rose,`
` e poteva essere pericoloso cadere dall'arco... ma dopotutto, lei era una strega.`
`Preoccuparsi sarebbe sicuramente stato inutile.`
`"...S-Sì.`
` Grazie a lei... sta andando tutto per il meglio."`
`"È naturale, la mia magia è istantanea.`
` Potresti credere che il vostro incontro possa essere stato un destino predeterminato.`
` Tuttavia, sarebbe un'idea errata. Non provare nemmeno a pensare che il destino c'entri qualcosa."`
`"...H-Ho inteso il messaggio."`
`La strega stava puntualizzando una cosa.`
` Due, a dire il vero.`
`Che originariamente, la relazione con George era un destino assolutamente impossibile...`
`{n}E che i poteri della strega erano abbastanza forti da poter rovesciare quel fato.`
`Shannon si era fatta prendere così incautamente dalla delizia di quei giorni, che stava quasi per illudersi che tale destino girasse tutto intorno a lei...`
`Ma lei si ricordò delle parole della strega.`
`Inizialmente, la sua relazione con George era impossibile...`
` No, avrebbe potuto essere impossibile anche in futuro...`
`"...Mhmhmhmhmh, scusami, scusami.`
` È proprio come per i dottori.`
`{n}Quando temi di star male ti affidi a loro, ma quando ti senti meglio ti dimentichi persino di ringraziarli.`
` Non è mai accaduto che una strega venisse ringraziata, quindi non ho potuto fare a meno di comportarmi male.`
` Chiedo perdono."`
`"...Non ho mai dimenticato i miei sentimenti di gratitudine...`
` È grazie al suo potere che ho potuto ottenere la felicità, {f:5:Beatrice}‐sama...`
` E senza quel potere, il destino che ha reso me e George-sama più vicini non sarebbe mai esistito...`
` Non l'ho affatto dimenticato."`
`"Scusami, scusami.`
` Non sono venuta qui per fare la prepotente.`
` Avere la lingua tagliente è la mia natura.`
` Perdonami..."`
`"Piuttosto, ho sentito tutto, sai?`
` Dunque, siete andati a fare un viaggio soli soletti.`
` Sicuramente è stata un'esperienza piacevole."`
`"S-Sì!`
` È stata molto, ecco... piacevole."`
`Il volto di Shannon brillò per l'entusiasmo.`
`{n}La strega sorrise leggermente per il suo cambiamento, come se avesse ricevuto il suo pagamento.`
`"Il tuo amato non è più ormai l'oggetto di un amore unilaterale.`
` Ora siete una coppia di amanti...`
` Quando due persone sono piene d'amore, non c'è bisogno di altro per formare un mondo completo.`
` Si potrebbe definirlo un mondo meraviglioso e ideale.`
` Mhmhmhmhmh!`
` Anche le streghe ne sarebbero gelose."`
`{f:5:Beatrice} rise di gusto.`
`{n}Quel sorriso la faceva sembrare come se stesse benedendo dal profondo del cuore gli incontri felici degli amanti, senza una traccia di malizia.`
`A partire da quel giorno, di tanto in tanto {f:5:Beatrice} si mostrava dinanzi a Shannon .`
`Shannon continuava ancora a pensare a lei come ad un essere inquietante...`
`Tuttavia, era anche in gran debito con quella persona, per averle concesso la magia che aveva portato alla sua relazione con George.`
`Per cui Shannon cercò con tutte le sue forze di non sembrare sorpresa o spaventata.`
`"P-Proprio così...`
` Ehm, {f:5:Beatrice}‐sama.`
` Ho comprato dei dolci, come souvenir del nostro viaggio...`
` Vorrebbe, ecco... provarne uno anche lei?"`
`"Oh???`
` Un souvenir per una strega...?"`
`A quanto sembrava, perfino una strega che si vantava di aver vissuto per mille anni non aveva previsto di ricevere un souvenir, preso durante un viaggio di due dolci innamorati.`
`Di fronte a quell'espressione stupita, Shannon vide per la prima volta la strega come un'amica.`
`"Ohoh, dei biscotti orientali fatti con lardo e farina di grano.`
` Avvolgerli nella cioccolata in stile occidentale è un miscuglio perfetto dei gusti del Giappone e dell'occidente, una via della seta per i dolci."`
`"...Che c'è?`
` Cosa c'è da ridere?"`
`"N-Niente.`
` Le mie scuse."`
`Quella strega misteriosa, che senza dubbio possedeva dei poteri terrificanti,`
`{n}si stava mangiando i dolci croccanti uno dopo l'altro, facendo dei rumori simili a quelli di uno scoiattolo che si riempie la bocca di noci,`
` e Shannon non riuscì a trattenere le risate.`
`"Mmh, un lauto pasto...`
` Uno di questi giorni dovrei servirti un po' di ‘Dolce Vita di Nerone’.`
` Le rose sono il simbolo dell'amore eterno.`
` Credo che in questo momento un dolce di rose sarebbe appropriato per te."`
`La strega era di ottimo umore, gustandosi a pieno quei dolcetti moderni.`
`"Ehm... tenga.`
` Le sono davvero grata.`
` Penso che abbia fatto più del dovuto per me, perciò le restituisco questo."`
`L'oggetto che Shannon aveva gentilmente poggiato sul tavolo era una spilla dorata a forma di farfalla.`
`"Non serve che tu me la restituisca.`
` Se continuerai a tenerla, la vostra relazione rimarrà salda per sempre."`
`"...Forse mi è stata data la possibilità di incontrarlo grazie al potere della magia,`
` ma credo che lo sforzo che renderà quell'incontro qualcosa di eterno dipenderà dalla nostra collaborazione costante."`
`"Mmh...`
` Si dice che l'amore sia come una rosa.`
` Troppo fertilizzante fa marcire le radici.`
` Alcuni fiori non possono crescere senza del duro lavoro.`
` In tal caso, fai come desideri.`
` Puoi indossarlo, o tenerlo in un cofanetto.`
` È la mia benevolenza, offerta a te in dono.`
` Non mi farebbe piacere riaverlo indietro."`
`"Ah... S-Sono mortificata...!`
` Non era quello che intendevo..."`
`"Mhmhmhmh.`
` Non è successo nulla.`
` Quella spilla e già tua.`
` Mi daresti un po' di conforto se custodissi la prova della nostra amicizia."`
`"Puoi tenerla, e ottenere i suoi benefici.`
` Potresti anche metterla in una custodia.`
` Se lo vorrai, potrai anche darla ad un'altra persona turbata per amore...`
`{n}Ma dovresti considerarla un oggetto importante.`
` Naturalmente, mi si spezzerebbe il cuore se tu non te ne prendessi cura."`
`Stando a quanto diceva {f:5:Beatrice}, molti anni or sono le fu chiesto per diverse volte di concedere un oggetto intriso di una qualche energia magica...`
`Tuttavia, quando la maggior parte delle persone usava quei poteri per risolvere i loro problemi,`
` ne venivano turbati poco tempo dopo e, dimenticando ogni sentimento di gratitudine, gettavano via con disprezzo l'oggetto che gli era stato donato.`
`"Perciò, non sono tante le volte in cui sono stata ringraziata con sincerità per la mia buona volontà...`
` Anzi, forse questa è la prima.`
` Mhmhmhmhmhmhmh."`
`La strega rise di gusto, ma negli occhi di Shannon quella risata le sembrava triste.`
`Lei stessa era stata così in passato... anzi, forse era così anche tuttora.`
`{f:5:Beatrice} era senza dubbio una strega, con dei misteriosi poteri terrificanti.`
`Probabilmente nessuno, se avesse potuto, si sarebbe associato con lei.`
`Era indubbio che, come risultato, le persone provassero più paura che gratitudine, anche se si affidavano a quegli strani poteri...`
`Il fatto che ciò fosse avvenuto più e più volte doveva aver ferito la strega nel profondo.`
`Dal momento in cui fece tali pensieri...`
` Shannon provò a smettere di avere paura di {f:5:Beatrice}.`
`Di sicuro era stato questo a tormentarla per più di mille anni...`
`Forse i dolci le piacevano davvero.`
` {f:5:Beatrice}, che normalmente era abituata a parlare con toni irruenti, stava tessendo grandi elogi al tè nero che Shannon le aveva servito, e sembrava essere di umore molto allegro.`
`Dopo essersi intrattenute così per un po', la strega e la domestica cominciarono a discutere della gita con George con entusiasmo.`
`Shannon non sapeva molto di {f:5:Beatrice}.`
`Innanzitutto, lei era un essere spettrale, come una sorta di fantasma.`
`{n}Sembrava che non tutti potessero percepire la sua presenza.`
`Apparentemente, ogni persona possedeva un qualcosa dal nome di ‘lunghezza d'onda’, e l'abilità di percepire la strega o meno variava grandemente da persona a persona.`
`Per cui, solo Shannon e Kanon potevano interagire con lei in maniera tale da riuscire a scambiarci due parole...`
`Poche persone sembravano riuscire a sentire la sua presenza, ma la maggior parte della gente non riusciva neanche a percepire ciò.`
`Stando alle parole di {f:5:Beatrice}, Klaus e sua moglie in particolare non avevano un briciolo di talento nella magia,`
` e non l'avevano mai notata, a prescindere da quanto li seguisse.`
`In precedenza, quando Shannon aveva commesso degli errori e Natsuhi si era adirata con lei, {f:5:Beatrice} apparse per compiere uno scherzo, picchiettando Natsuhi in testa con la pipa...`
`Effettivamente, Natsuhi non aveva notato assolutamente nulla.`
`{n}Ma assistendo a tale scena, Shannon scoppiò a ridere senza pensarci, venendo sgridata ancora di più.`
`"Allora... che cosa mi dice del padrone?`
` Mi sembra che lui faccia ricerche sulla magia, quindi sono certa che sia in grado di accorgersi di lei, {f:5:Beatrice}‐sama."`
`"...Kinzo è come loro.`
` Anche lui è scarso nella magia al punto da farti piangere...`
` È il sangue.`
` Il suo talento è così scarso che mi spiace per lui."`
`"...?"`
`Non appena iniziarono a parlare di Kinzo, l'aria intorno a {f:5:Beatrice} sembrò mutare.`
`Aveva parlato della mancanza di talento nella magia di Klaus e gli altri come se li guardasse dall'alto in basso, ma si esprimeva in maniera diversa su Kinzo.`
`Chi era legato alla famiglia Ushiromiya conosceva la leggenda dell'oro di Kinzo...`
`{n}Stando ad essa, Kinzo aveva evocato la strega {f:5:Beatrice}, che gli consegnò l'oro...`
`In altre parole, aveva dei legami con Kinzo.`
`"Questo perché... lui cì riuscì, nonostante non avesse nemmeno un briciolo di talento...`
` Continuò a studiare da solo come un pazzo, e raggiunse il rango di mago."`
`"Questo è... davvero incredibile, non trova...?"`
`"...Mmh."`
`La strega, che di solito disprezzava le persone, stava inaspettatamente elogiando qualcuno.`
`Mentre denigrava la carenza di talento di Kinzo, al contempo ne lodava gli sforzi.`
`"E poi... con il potere della magia, il padrone evocò {f:5:Beatrice}-sama..."`
`"Mmh...`
` Beh, ho risposto alla sua chiamata per capriccio.`
` In un'era come questa, dove la magia è stata ripudiata da tempo, sono quelli senza un pizzico di bravura a mettercela tutta.`
` Pensare di prenderlo un po' in giro è stata la mia fine.`
` Mhmhmhmhmh."`
`Usare le parole ‘la mia fine’ era un'indicazione che per lei era stato un disastro.`
`Shannon esitò, chiedendosi se avrebbe dovuto incoraggiarla a proseguire, ma {f:5:Beatrice} non fece caso a lei, continuando per conto suo.`
`"Avevamo stilato nel mentre un modello e delle regole.`
` Erano stati messi insieme diversi protocolli, ma, come dire, in segno di rispetto per il suo entusiasmo, creai un contratto accomodante...`
` E così gli conferii una montagna d'oro."`
`"E il padrone... usò quell'oro ed ebbe successo in affari, accrescendo il suo patrimonio fino a renderlo ciò che è oggi."`
`"Proprio così. Era totalmente privo di talento nella magia, ma sembrava portato negli affari e nel gioco d'azzardo...`
` Oppure chissà, magari era per il suo coraggio e la sua pazzia che aveva nel puntare tutto in scommesse irragionevoli...`
` A volte la follia genera del potere magico.`
` Giusto, se la si vede in questo modo, forse non posso sentenziare che Kinzo non avesse alcuna vocazione nella magia.`
` Mhmhmhmhmh..."`
`Shannon si sentì come se stesse sognando ad occhi aperti.`
`Sebbene tutti nella famiglia Ushiromiya conoscessero la storia per cui Kinzo si era dedicato alla magia nera e aveva evocato una strega da cui gli era stato conferito l'oro, in realtà per loro erano sciocchezze a cui non credevano.`
`E ora, la strega in persona le stava dicendo che era tutto vero...`
`{n}Shannon provò un po' di agitazione nel pensare a quel folle segreto, di cui solo lei ne era a conoscenza.`
`"Dopodiché, Kinzo, che aveva ottenuto un'immensa fortuna, potè esaudire qualsiasi sogno che il mondo degli umani potesse fornire...`
` E alla fine, andò alla ricerca della verità del mondo."`
`"La verità... del mondo?"`
`"L'unico elemento di cui il mondo è composto.`
` Kinzo, che aveva acquisito ogni cosa ottenibile nel mondo umano, arrivò a volere ciò, il desiderio finale a cui ambisce l'uomo."`
`L'unico elemento...`
` Le sembrò di aver già udito quelle parole dalla bocca della strega, in passato.`
`Quando vide Shannon cercare di rammentare di cosa stesse parlando, {f:5:Beatrice} rise forzatamente, agitando la mano come per dirle che non faceva niente se non se lo ricordava.`
`"...Avevo leggermente sottovalutato Kinzo.`
` Non avrei mai pensato che potesse sfoggiare un simile potere..."`
`"E grazie a ciò, ora sono in questo stato.`
` Sono rimasta imbrigliata in quest'isola per diversi decenni, senza neppure avere qualcuno con cui bere il tè...`
`{n}La mia voce non raggiungeva nessuno a cui cercavo di rivolgermi, e non potevo andare da nessuna parte.`
` Che decenni noiosi."`
`Disse mentre rideva delle sue sventure, pichiettando col dito la sua tazzina.`
`{n}Il suono prodotto dalla porcellana era limpido...`
`Shannon vide dell'autoderisione in lei, ma non sapeva se fosse un termine davvero adeguato per descrivere la sua espressione.`
`Shannon non aveva compreso il quadro completo, ma potè grossomodo farsi un'idea della situazione...`
`{n}E di certo non era un argomento su cui poteva incalzarla senza farsi problemi, a meno che non fosse lei stessa a parlarne.`
`Per riassumere quanto esposto finora...`
`{f:5:Beatrice}, che era stata evocata dalla magia di Kinzo, per qualche ragione non poteva lasciare l'isola.`
` Inoltre, aveva perso i suoi poteri e la sua forma, trascorrendo i suoi giorni nel tedio.`
`Durante tale periodo, le sue parole avevano raggiunto Shannon, la quale non aveva mai dimenticato di onorare la strega con diligenza.`
` E lei l'aveva aiutata a riottenere i suoi poteri, anche se solo in parte...`
`E così facendo, divenne in grado di bere il tè con Shannon in quel modo...`
`"...{f:5:Beatrice}‐sama, che cosa diamine era quello specchio che mi ha detto di rompere?"`
`"Aaah, quella storia...`
` Pare che molto tempo fa, nelle isole di questa zona ne siano successe di tutti i colori.`
` A causa di ciò si accumulò della malvagità, che attirò una distorsione maligna.`
` Pare che un mago orientale errante, o qualcosa del genere, la sigillò, costruendo un tempio per il riposo delle anime..."`
`"La cosa di per sé non mi riguardava, ma il problema era che la base di quel potere magico era di un'altra stoffa.`
` Creò una forte interferenza col mio potere magico, e ciò fu estremamente seccante."`
`"Quindi è così che stavano le cose...`
` Io ero convinta che fosse per sigillare lei, {f:5:Beatrice}‐sama..."`
`"Non ero io il suo bersaglio.`
` Ma quello era uno specchio di natura divina.`
`{n}E il risultato fu che il mio potere venne sigillato..."`
`"Se dovessi adoperare una metafora culinaria, userei questa:`
` supponiamo che il cibo occidentale che avevo ordinato stia venendo preparato in cucina.`
` Eppure, quando provano ad apparecchiare il tavolo, i posti per clienti sono in stile giapponese, con piatti tradizionali giapponesi."`
`"Pertanto, la cucina sarebbe incapace di portar fuori un piatto che sarebbe fuori posto, e io non riceverò mai la mia pietanza occidentale, non importa quanto a lungo io aspetti... Ecco come mi sentivo."`
`"Perciò, distruggendo i posti per i clienti in stile giapponese, hai fatto tabula rasa in quell'area.`
` Grazie a questo, si potrebbe dire che il pasto che ho ordinato mi è stato finalmente consegnato, e che i miei poteri sono tornati.`
` Tuttavia, per ora è arrivato soltanto l'aperitivo."`
`"Ci vorrà ancora un po' per la portata principale.`
` Al mio stato attuale sono un essere etereo, perfino più debole di un folletto calzolaio."`
`"...Pfft...`
` Ahahahahahahahah."`
`"Mmh.`
` Cosa c'è di tanto divertente?"`
`"Nulla...`
` Pensavo che il suo esempio fosse molto divertente, o somma strega.`
` Non avrei mai pensato che si potesse usare la cucina come analogia per una storia di magia."`
`"Per me era un'espressione arguta, ma non avrei mai immaginato che ci avresti riso su.`
` Mi sento un po' offesa."`
`La strega sfoggiò un'espressione leggermente imbronciata...`
`{n}Non sarebbe sembrata affatto fuori posto sul volto di un'amica con cui si gode il tè assieme.`
`"...Anche se non sembra, in passato ero conosciuta per aver compiuto atti estremamente brutali...`
` Mi sono rammollita.`
` Ora sono arrivata ad avere discussioni sciocche mentre prendo del tè con un'umana."`
`Probabilmente stava parlando fra sé e sé.`
`{n}{f:5:Beatrice} portò nuovamente il tè alle sue labbra, osservando gli uccelli marini in volo mentre solcavano l'orizzonte.`
`"...Si è fatto nuvoloso.`
` Quando l'oceano perde la sua lucentezza, non è niente più che una grigia pozzanghera."`
`"Lei dice...?`
` Io credo che il mare sia di uno splendido blu scuro, anche quando ci sono le nuvole."`
`"...Hmph."`
`Forse la strega aveva colto il significato profondo che si celava dietro le parole di Shannon...`
`Fece una risatina, e posò la sua tazzina vuota.`
`"...Pare che quei ciottoli neri che avevi negli occhi siano stati ormai dissotterrati.`
` Come ci si sente...?`
` Capisci cosa prova un mobile rinato come un essere umano?"`
`"...Sì...`
` Non sapevo quanta bontà ci fosse nel mondo."`
`Dall'inizio della sua relazione con George, il volto di Shannon si faceva spesso raggiante.`
`Il suo sorriso addolciva ogni circostanza, e aveva perfino alterato la sua fortuna...`
`Rispetto a prima, Shannon commetteva meno errori al lavoro, e l'opinione che i membri della famiglia avevano di lei iniziò a cambiare leggermente.`
`Qualche giorno prima Klaus, con cui raramente scambiava qualche parola, aveva improvvisamente attaccato conversazione con lei, sorprendendola.`
`"Sbaglio o ultimamente stai sorridendo spesso in questo modo grazioso?`
`{n}È successo qualcosa di bello?"`
`"N‐No...`
` Ma... riesco a trovare gioia in ogni giornata, sì."`
`"Hmph.`
` Splendido.`
` È un dato di fatto che il caffè è più buono se viene servito con un sorriso...`
` Posso chiederti di continuare a farlo?"`
`"...C-Certo!"`
`Per Shannon fu un'occasione di guadagnare fiducia in se stessa.`
`Naturalmente era un cambiamento interiore, e non così evidente da essere visibile da chiunque...`
`Ma a poco a poco, aveva iniziato a cambiare.`
`Shannon l'aveva compreso con chiarezza.`
` Conoscere l'amore significava guadagnare un'anima...`
` Di conseguenza, da mobile era rinata come un essere umano.`
`{f:5:Beatrice} non aveva detto nulla di sbagliato...`
`{n}Conoscendo l'amore, Shannon aveva imparato cosa volesse dire essere umani.`
`"...Mi hai servito degli spuntini inconsueti.`
` È stato tempo ben speso.`
` Credo che presto sarà ora per te di tornare al lavoro.`
` Finiamo qui questo tea party."`
`"D'altronde, non ti sembra che qualcuno non gradisca che beviamo del tè insieme?"`
`"Eh?"`
`La strega afferrò un cucchiaino da tè con le dita e lo lanciò, sollevandolo in aria...`
`Al che venne lanciato con impeto da una mano invisibile, scagliandosi in un cespuglio nelle vicinanze.`
`Il cespuglio si scosse violentemente, e da esso ne uscì fuori Kanon...`
`{n}Apparentemente era lì da un po', e stava osservando lo svolgimento del loro tea party.`
`Teneva il cucchiaio stretto nella sua mano...`
`{n}Se non l'avesse afferrato in tempo, avrebbe potuto colpirlo con forza in fronte, e gli avrebbe fatto uscire del sangue.`
`"..."`
`"Stai calmo.`
` Abbiamo terminato il tea party, Kanon."`
`"Da quanto tempo eri lì?`
` Se ci avessi chiamato, avrei versato del tè nero anche per te..."`
`"Forse non voleva interrompere una conversazione fra donne?`
` Mhmhmhmh."`
`"..."`
`Kanon rimase in silenzio, ma sembrava che ci fosse dell'ostilità nel suo sguardo...`
`Esteriormente si comportava con riverenza.`
` Tuttavia, al contrario di Shannon, Kanon non si fidava della strega.`
` Quando {f:5:Beatrice} colpì il tavolo con la sua pipa, il set da tè si trasformò in delle farfalle dorate, che volarono via all'unisono.`
`Una volta che si dispersero in ogni direzione, la pulizia era già finita.`
`"È stata un'esperienza piacevole, Shannon...`
` Se ne avremo la possibilità, rivediamoci di nuovo...`
` Il mio potere magico ancora scarseggia.`
` Perfino mostrare la mia forma mi risulta sfiancante."`
`"...Se ti sfianca così tanto, non apparire mai più."`
`Mormorò Kanon a bassa voce, ma la strega pareva averlo sentito perfettamente.`
`Lei ridacchiò, ma senza rispondergli.`
`"Shannon.`
` Al prossimo tea party voglio sentire altre storie su George.`
` Non esiste un rinfresco più dolce della vita amorosa di una persona.`
` Mhmhmhmhmh.`
` Arrivederci, allora."`
`Anche il corpo di {f:5:Beatrice} prese la forma di uno sciame di farfalle dorate, che si dispersero in ogni direzione per poi sparire...`
`Era uno spettacolo straordinario e meraviglioso, simile ad una tempesta di foglie dorate.`
`Shannon osservò per un po' l'uscita di scena della strega in silenzio...`
`{n}Kanon si avvicinò a lei da dietro, e con un'espressione sul viso contrastante con quella di sua sorella, disse:`
`"...Sorella, non ti avevo detto di non frequentarti più con lei?"`
`"{f:5:Beatrice}-sama non è una persona così cattiva...`
` Certo, è un po' bizzarra, però-"`
`"È già abbastanza sospetto il fatto che solo noi possiamo vederla...`
` Quella non è umana.`
` Chi può dire cosa stia tramando?"`
`"Kanon-kun, credo che sia poco corretto dire queste cose."`
`Stranamente, Shannon usò un tono di voce leggermente serio...`
`{n}Per Kanon, che la conosceva bene, doveva essergli sembrata un'intonazione estremamente severa.`
`Kanon rimase alquanto stupefatto, se rapportato al tono di Shannon, e si ammutolì.`
`"È vero, {f:5:Beatrice}-sama è diversa dagli esseri umani.`
` Ha dei poteri terrificanti, e credo che sia un'entità da temere e da rispettare...`
` Ma trovo che sarebbe incredibilmente ingiusto disprezzarla solo perché è diversa dagli essere umani."`
`"...Ho capito cosa vuoi dire, sorella...`
` Da quando hai ricevuto quella spilla sei cambiata.`
` Sei come una prigioniera della strega.`
` Ti senti in debito con lei, per via della sua intermediazione nella tua storia con il signorino George."`
`"...Non dire così."`
`"Quella non è umana.`
` Non sappiamo cosa lei pensi.`
` Perciò non abbassare la guardia...`
` E neanche noi lo siamo,`
` sorella."`
`Le parole di Kanon si fecero più serie.`
` Probabilmente Shannon si sentì colpita al cuore.`
` Si morse il labbro e chinò la testa.`
`"Noi siamo mobili...`
` Anche se riceviamo dei nomi e veniamo trattati come degli esseri umani, ciò non cambia la nostra natura."`
`‘Tu non sei più un mobile...’`
`A Shannon tornarono in mente quelle parole conferitele da {f:5:Beatrice}, che l'avevano resa così felice...`
`"Io non sono...`
` un mobile."`
`"No, tu sei un mobile.`
` Siamo inferiori agli esseri umani...`
` Sorella, ti comporti come se lo avessi dimenticato... e stessi fingendo di essere un'umana.`
`{n}Dovresti saperlo anche tu."`
`"Io... non sono un mobile...`
` Sono umana...!"`
`"No, non lo sei.`
` Siamo sempre stati incapaci di amare e di essere amati, sin dall'inizio."`
`La critica di Kanon ad un tratto sembrò essersi allontanata dagli incontri di Shannon con la strega...`
`Anche Shannon lo notò immediatamente.`
`"L'ho saputo dalla signorina.`
` Seriamente, mi stupisco di te.`
` Non riesco a credere che tu abbia fatto un viaggio con il signorino George...!`
` Hai dimenticato la tua posizione di mobile.`
` Sei stata tentata da quella strega, e credi erroneamente di essere diventata umana!"`
`"Ascolta, Kanon-kun...`
` È vero che noi siamo dei mobili.`
` Creature inferiori, sottostanti agli esseri umani."`
`"Ma se riuscissimo a rimpiazzare questa parte mancante...`
` non vorrebbe forse dire che saremmo diventati umani?"`
`"...Non potrebbe mai succedere."`
`"No, può succedere.`
` Se la ottenessimo, non saremo più dei mobili.`
` Diventeremo umani."`
`"...`
`Ridicolo.`
` Pensare che noi... possiamo diventarlo."`
`Disse Kanon per replicare, anche se in maniera flebile... e le voltò le spalle.`
`Probabilmente si era rassegnato...`
` Dopo il battesimo ricevuto in quei giorni in cui aveva patito il fatto di essere un mobile, il suo cuore si era sigillato come una tomba...`
`"...Puoi diventarlo anche tu, Kanon-kun...`
` Un essere umano come tutti gli altri."`
`"...`
`Piantala, stai ripetendo quello che dice la strega."`
`"Sì.`
` Me lo ha insegnato {f:5:Beatrice}‐sama...`
` Possiamo diventare esseri umani, se otteniamo l'unico elemento di cui è fatto il mondo."`
`"No, senza {i:questo}, non si è umani...`
` Per questo le persone dedicano tutta la loro vita al conseguimento di quell'unico elemento."`
`"Non capisco cosa stai dicendo, sorella.`
` Non ho intenzione di ascoltare discorsi senza senso."`
`"Allora te lo spiegherò in modo che anche tu possa capirlo...`
` Guarda, vedi dove sto puntando col dito?"`
`"...?"`
`Shannon indicò dritto verso il mare, in un punto nell'orizzonte.`
`Kanon non capiva cosa stesse esattamente puntando, e non potè fare altro che alternare lo sguardo tra l'orizzonte e l'espressione enigmatica di Shannon.`
`"L'oceano...`
` Kanon-kun, di che colore ti sembra l'oceano?"`
`Era una domanda fin troppo semplice.`
`Kanon cercò per un po' di capire il senso dietro a tale domanda,`
` ma non venendogli in mente nulla, diede una risposta sincera.`
`"...È un grigio scuro spento.`
` Quindi?"`
`Da un punto di vista oggettivo, il colore descritto da Kanon sarebbe stato il più adatto per rappresentare quel mare, che si estendeva al di sotto del cielo nuvoloso.`
`Tuttavia, chiudendo gli occhi con un sorriso, Shannon scosse leggermente la testa.`
`"A me sembra di un blu intenso."`
`"...È questo ciò che intendi?`
` Come quando {c:86EF9C:noi giapponesi usiamo la parola {ruby:blu:‘{i:ao}’} per riferirci al verde del semaforo?}"`
`"No...`
` Il mare è di un blu intenso.`
` Io l'ho capito, e se tu non l'hai fatto...`
` era proprio questo ciò a cui mi riferivo..."`
`Kanon si morse il labbro, rimanendo per un po' in silenzio.`
`"...`
`Io... non capisco."`
`"Kanon‐kun...`
` mi daresti la tua mano?"`
`Shannon prese il braccio del perplesso Kanon, il quale non aveva capito cosa lei stesse dicendo, e aprì il palmo della sua mano.`
`Vi poggiò con delicatezza qualcosa di piccolo.`
`Era la spilla magica che aveva ricevuto da {f:5:Beatrice}.`
`{n}Un amuleto magico a forma di farfalla dorata, che rendeva l'amore realtà.`
`"Questo è...`
` il suo...?"`
`"No, questo è mio.`
` Perciò, trattalo con cura pensando a me, va bene?"`
`"..."`
`Dopo essergli state rivolte tali parole, non poteva gettarlo via come se nulla fosse.`
`{n}Non sapendo che cosa fare, Kanon rimase per un attimo confuso, mantenendo la spilla sul suo palmo.`
`Shannon mise il suo palmo sopra quello di Kanon, e la spilla ricevette il calore di entrambe le mani.`
`"Questo è un amuleto con del vero potere magico...`
` Sono certa che da essa apprenderai un'emozione importante, Kanon-kun."`
`"...Non c'è nulla che la sua magia possa insegnarmi."`
`"No, qualcosa c'è...`
` Perciò portala con te.`
` Se ti causa imbarazzo, tenerla in tasca dovrebbe essere sufficiente."`
`"...Che mucchio di sciocchezze...`
` Come se mi lasciassi raggirare dalla sua magia."`
`Anche se Kanon stava parlando in quella maniera, nemmeno lui poteva fare l'insensibile in merito a qualcosa su cui Shannon lo stava spingendo.`
`Alla fine, per provare che non avrebbe ceduto al potere della strega,`
` Kanon accettò con riluttanza di prenderlo.`
` Shannon sorrise, e gli annuì in risposta.`
`"Sono certa che imparerai una lezione preziosa...`
` Perché diventerai un umano, ne sono convinta.`
` E quando lo diventerai, sono sicura che questo mare sarà anche per te di un blu intenso, Kanon-kun."`
`"...Non importa quanto io osservi qualcosa di grigio, rimarrà sempre tale."`
`"Ti sbagli, Kanon-kun...`
` Ti sembra tale perché non hai {0}{nobreak:{m:-5:——}—}."`
`"Eh...?"`
`A causa del vento fischiante, non riuscì a capire che cosa avesse detto nella parte principale del discorso.`
`Per cui Shannon glielo ripeté...`
`L'unico elemento di cui è fatto il mondo.`
` Gli parlò ancora una volta del mondo in cui esso era presente, dove il mare era di un blu intenso.`
`"Anche tu riuscirai senz'altro a vedere il mare di un blu intenso.`
` Perché..."`
`{a:c:Senza l'amore, non si può {y:1:‘vederlo’}{n:1:vederlo} veramente.}`
`"Chi va là?"`
`"...Sono Kanon, padrone..."`
`Era raro che Kinzo uscisse dal suo studio...`
`{n}Ciononostante, questo non voleva dire che avesse interrotto la sua nobile ricerca.`
`Poteva aver lasciato lo studio per un mutamento d'umore,`
` ma i pensieri che permeavano la sua mente non erano affatto diversi da quelli che aveva all'interno dello studio.`
`Perciò Kanon sapeva che, a prescindere dalle circostanze, rivolgere la parola a Kinzo senza il suo assenso sarebbe sempre stato un disturbo delle sue indagini.`
`"C'è del maltempo.`
` Peggiorerà?"`
`"Sì.`
` Stando alle previsioni meteo, pioverà da un momento all'altro...`
` Vuole che le porti un ombrello?"`
`"Non sarà necessario...`
` Lasciami da solo per un po'.`
` Se i miei figli dovessero chiederti qualcosa, di' loro che non sai dove sono.`
` Sono impegnato in un viaggio nei meandri dei miei pensieri."`
`"...Sarà fatto.`
` In tal caso, la prego di scusarmi."`
`Nel lasso di tempo che Kanon impiegò per il suo inchino, Kinzo era già tornato nel suo mondo, dimenticandosi completamente della sua presenza.`
`E iniziò nuovamente a borbottare tra sé e sé.`
`{n}In mezzo a quelle parole... venne ripetuto per diverse volte il nome di una certa strega.`
`"...Ooooh, {f:5:Beatrice}...`
` Il tuo sorriso mi è così lontano...`
` Cosa devo fare per riportarti in vita, cosa devo fare per farti sorridere di nuovo...?`
` Dov'è che manca qualcosa?`
` È nelle mie ricerche? Nei miei materiali? Nel mio catalizzatore?`
` Oppure è nel potere magico? È nella fortuna? È negli oracoli...?!"`
`"Ooohhh, {f:5:Beatrice}, cosa devo fare per poter vedere il tuo viso per un'altra volta...?`
` Ooooooooohhhhhhh..."`
`Udendo la voce lamentosa del suo padrone, Kanon, che era girato di schiena, guardò dietro di sé una volta sola.`
`Così facendo...`
` esattamente dietro al suo padrone, vecchio e solo come un cane...`
` vi era la sagoma di una persona che non doveva essere lì.`
`Era... la strega.`
`In quell'istante Kanon pensò che la strega avesse intenzione di fare del male a Kinzo per qualche suo piano malvagio,`
` e tornò subito indietro verso di lui, con l'intenzione di frapporsi a mo' di scudo.`
`Ma quando vide l'espressione della strega...`
` tale emozione svanì.`
`Perché ciò che l'espressione di {f:5:Beatrice} sfoggiava...`
` era tristezza...`
` o forse era compassione.`
`"Sciocco Kinzo...`
` Non riesci a {y:1:‘vedermi’}{n:1:vedermi} veramente, neanche se sono qui?"`
`Immediatamente dietro a Kinzo, il quale ripeteva numerose volte il nome della strega che desiderava rincontrare più di ogni altra cosa al mondo, vi era la strega in persona.`
`Eppure, Kinzo non riusciva a notare nulla...`
`{n}Quando {f:5:Beatrice} provò a posare una mano sulla sua spalla, non si accorse di nulla.`
`"...Perché, perché il sorriso di {f:5:Beatrice} mi è così lontano?!`
` È per le fasi lunari?`
`{n}I cicli delle comete?`
` L'allineamento dei pianeti?!`
` Dov'è che manca qualcosa, dove, dove?!!"`
`"...È inutile, Kinzo...`
` Senza l'amore,`
` non si può {y:1:‘vederlo’}{n:1:vederlo} veramente."`
`Kanon tirò fuori dalla tasca la spilla che aveva ricevuto da Shannon...`
`Anche lui, se avesse appreso qualcosa, avrebbe potuto scorgere quello che adesso non riusciva a {y:1:‘vedere’}{n:1:vedere} veramente?`
`"...`
`Senza l'amore, non si può {y:1:‘vederlo’}{n:1:vederlo} veramente."`
`Kanon guardò di nuovo la schiena di Kinzo...`
`{n}La strega era già svanita.`
