`Avevano fatto colazione in una caffetteria situata dentro la stazione...`
`Coincidenzialmente, dato che era il mese di ottobre, l'interno del negozio era stato decorato con i colori di Halloween.`
`Maria sembrava esserne incredibilmente contenta.`
`Incurante dell'attenzione che stava attirando su di sé nel treno, per un bel po' continuò a strepitare sul voler tenere una festa di Halloween.`
`Essa è una ricorrenza ben nota in Europa e in America, ma non è molto conosciuta in Giappone.`
`Il quartiere commerciale era vivacemente addobbato con zucche arancioni,`
` ma non c'era alcuna traccia di bambini che sfilavano in costume chiedendo dolci con ‘dolcetto o scherzetto’.`
`"Uuh!`
` Voglio fare una festa di Halloween!`
` Non voglio vestirmi così, voglio sembrare una strega!`
` Uuh, uuh!"`
`"Non andiamo alla riunione di famiglia per giocare.`
` Stiamo andando a trovare il nonno, quindi devi vestirti come si deve in stile occidentale."`
`Sebbene il treno non fosse completamente pieno, era affollato al punto che quasi tutti i sedili erano occupati da passeggeri.`
`In una circostanza di quel tipo, Rosa stava guardando severamente Maria, la quale si agitava senza curarsi degli altri e sbatteva i piedi sul sedile.`
`Rosa l'aveva ammonita per molte volte di abbassare la voce, ma Maria non l'ascoltò affatto...`
`Una volta che Maria si intestardiva su qualcosa, nessuna spiegazione o moina sarebbe riuscita a convincerla.`
`In momenti come questi, Rosa in passato scendeva a compromessi con Maria e l'assecondava.`
`Tuttavia, fu senz'altro una scelta sbagliata.`
`La piccola Maria doveva aver avuto l'errata impressione che, se avesse continuato a fare i capricci, sua madre avrebbe ceduto per poi acconsentire.`
`Dopo che Rosa si rese conto dell'errore con l'aiuto di un libro educativo, indurì il suo cuore, per non viziare più la sua amata figlia...`
`Man mano che la comunicazione con Maria diveniva sempre più difficile, Rosa diveniva sempre più scoraggiata dalla sua stessa impotenza...`
`"Halloween, Halloween!!`
` Dolcetto o scherzetto? Uuh, uuh, uuh!!"`
`"Non ho dolcetti da darti!`
` Abbiamo fatto colazione poco fa!"`
`"Dolcetto o scherzetto?!`
` Dolcetto o scherzetto?!`
` Uuh, uuh, uuh!!"`
`Un'anziana signora corpulenta, seduta a fianco della scalciante Maria, prese dalla borsetta una caramella per la gola e gliela offrì.`
`"Uuh! Un dolcetto, un dolcetto!`
` Guarda mamma, guarda,`
` mamma!`
` {i:Happy Halloween~}!"`
`"Ascolta, Maria, non puoi prendere dolcetti senza permesso, capito?!`
` Restituiscilo!!"`
`"Ohohoh, non si preoccupi.`
` È una ragazzina vivace.`
` Quanti anni ha?"`
`Forse non vi era malizia nelle parole dell'anziana...`
`{n}Ma Rosa le trovò comunque estremamente umilianti.`
`"Maria! non ti ho sempre detto di non accettare dolci dagli sconosciuti?!!"`
`"Uuh!`
` Uuh!!`
` Ma lo ha dato a Maria!!`
` Uuh,`
` uuh!!`
` No, è di Maria!!"`
`"Lascialo!`
` Quante volte ti ho detto di ascoltare quello che dice la mamma?!!"`
`"È di Maria!!`
` Di Mariaaaa!!`
` Uuh!!`
` Uuuuuh, uuuuuh!!"`
`"Ti ho detto di smetterla di fare ‘uuh, uuh’!!"`
`"Uuh, uuh, uuh, uuh, uuh, uuh, uuh, uuh!!!"`
`Rosa colpì di riflesso la guancia di Maria con violenza...`
`{n}Dopo neanche un attimo, Maria iniziò a piangere a squarciagola.`
`Rosa prese immediatamente la caramella dalla sua mano, e la riconsegnò all'anziana interdetta seduta accanto a loro.`
`"...Per favore, non si metta a dare dolci a mia figlia!"`
`"...L-Le chiedo scusa."`
`Con il respiro pesante, Rosa protese nuovamente la caramella verso la vecchia signora...`
`Non sapendo cosa dire per via dello stupore,`
` l'anziana donna capì che il suo gesto poteva aver causato problemi tra madre e figlia, e scusandosi, prese la caramella...`
`Dopodiché, Rosa cominciò a rendersi conto dell'ambiente in cui si trovavano...`
`Sua figlia aveva i vestiti stropicciati, stava piangendo a dirotto e il naso le colava,`
` e vi erano molti passeggeri che guardavano irretiti la scena...`
`Se si escludeva il suono del treno in corsa, al suo interno vi regnava il silenzio.`
`Fortunatamente, quel silenzio spiacevole durò per un solo istante...`
`{n}Tuttavia, ad esso si susseguì un'atmosfera di bisbigli ancor più disagiante.`
`Maria urlava e scalciava come prima, non curandosi delle persone sedute accanto a lei...`
`Rosa provò impulsivamente a darle un altro schiaffo,`
` ma essendosi accorta degli sguardi gelidi delle persone sul treno, era impossibilitata a farlo.`
`Fermatosi il treno, Rosa scese e tirò con forza il braccio di Maria, arrivando quasi a trascinarla.`
`Maria continuava ancora a piangere.`
`Rosa la portò fino alla fine del binario, e la colpì di nuovo sulla guancia.`
`Nel momento in cui venne picchiata, Maria smise di piangere per un attimo, ma subito dopo urlò più forte di prima.`
`Sopraffatta dall'emozione, Rosa prese Maria per la nuca, e la tirò per i capelli quasi fino a strapparli.`
`"Uuh!!`
` Uuh, uuh, uuh!!`
` Uuh!!`
` Mamma, fa male, mamma, fa male!!`
` Uuh, uuh, uuh!!"`
`"Non ti avevo detto di piantarla?!!`
` Tu e quel tuo ‘uuh, uuh’!`
` Ti ho detto di smetterla!!"`
`"È per questo che non riesci a farti amici in classe, vero?!`
` Datti un contegno!!`
` Perché nella tua testa credi di stare sempre all'asilo?!!`
` Perché non ascolti mai quello che dice la mamma?!!`
` Perché?!!`
` Perché?!!!"`
`Mentre parlava senza alcuna clemenza, Rosa la percosse in testa più e più volte.`
`{n}Più Maria urlava e piangeva, tanto più Rosa la colpiva.`
`{n}E più Maria veniva colpita, tanto più intensamente piangeva e urlava...`
`"Mamma, fa male...!`
` Mamma, fa male...!`
` Mamma, salvami, mamma, salvami...!`
` Uuh, uuh, uuh, uuh!!"`
`"Perché non la smetti con quel tuo ‘uuh, uuh’?!!`
` È perché sei così che non riesci a farti degli amici!!`
` È perché sei così che il viaggio di lavoro di papà non finisce mai!!`
` È perché sei così che io...!!"`
`"E-Ehm... signora... è successo qualcosa...?"`
`"Cosa... vuole...?!"`
`A chiamarla timidamente era stato un addetto della stazione.`
`{n}Rosa gli lanciò un'occhiata, con cui gli disse di non immischiarsi da estraneo nei problemi tra una madre e sua figlia.`
`L'addetto di certo non voleva parlare con lei.`
`{n}Tuttavia, Rosa stava gridando sul binario molto più a lungo di quanto lei avesse immaginato...`
`E a causa dei suoi rimproveri esagitati, i passeggeri sul binario avvertirono l'addetto che sarebbe stato meglio richiamarla.`
`Rosa gli urlò di non preoccuparsi più, dato che avrebbero preso il treno successivo...`
`E alla fine, o sarebbe meglio dire, per la seconda volta... notò in lontananza i passeggeri sul binario che la squadravano...`
`Il vento rendeva gelido le gocce di sudore di Rosa, tormentandola...`
`Maria continuava ancora a piangere, proteggendosi la testa...`
`{n}Dopotutto... probabilmente, finché non avrebbe smesso di picchiarla, avrebbe continuato a piangere per tutto il tempo.`
`"...`
`L'ho fatto...`
` di nuovo..."`
`Non appena Rosa si riprese dal fervore malsano nella sua testa...`
` capì di aver nuovamente ceduto la sua anima ad un'entità malvagia.`
`"Mamma, mamma!`
` Ritorna, mamma...!`
` Uuh!`
` Uuh, uuh, uuh, uuh!!"`
`Rosa cadde sulle sue ginocchia e abbracciò Maria, la cui faccia era tutta bagnata di lacrime e muco.`
`"...Maria... scusami... scusami..."`
`"Mamma... mamma...`
` Bentornata, bentornata..."`
`Finalmente... Maria si rese conto che sua madre era tornata ad essere sua madre.`
`{n}Dopodiché, si afferrò al suo corpo e affondò il volto nel petto di lei, piangendo.`
`"...Perdona la tua pessima mamma...`
` Perdona la tua pessima mamma...`
`{n}Mi dispiace... davvero...!`
` Per favore, non odiare la tua mamma..."`
`"Uuh...`
` Maria sta benissimo...`
` Non odierà la mamma...`
` La mamma era solo stata posseduta di nuovo dalla strega cattiva...`
` Ma la mamma è tornata, quindi sto bene."`
`"Sì... Già...`
` Mamma era solo... stata posseduta di nuovo dalla strega cattiva...`
`{n}Mi dispiace... Mi dispiace tanto..."`
`Si abbracciarono insieme, e rimasero così per molto tempo, con l'una che chiedeva perdono all'altra, per poi scambiarsi entrambe parole di conforto.`
`Dopo un po', le due si calmarono gradualmente, allontanando i loro volti nello stesso momento.`
`Il viso di Maria, e quello di Rosa... erano entrambi arrossati per via della quantità di lacrime da loro versate.`
`"...Vuoi fare una festa di Halloween, Maria?"`
`"Sì...`
` Volevo mostrare i marshmallow a forma di zucca al cugino George e alla cugina Jessica..."`
`Vicino alla cassa del bar dove avevano fatto colazione c'era un dolcetto in vendita...`
`Era un dolcetto sfizioso, che aveva un grosso marshmallow arancione a forma di zucca di Halloween posto sulla punta di un bastoncino.`
`Maria lo voleva, e aveva insistito parecchio...`
`{n}Per Rosa non c'era verso di prendere un dolcetto subito dopo aver fatto colazione, e le disse di no.`
`"...Allora, Maria...`
` Non so se in questa citta lo vendano o meno, ma vogliamo scendere e vedere se lo troviamo?"`
`"S-Sì!`
` Ti voglio tanto bene, mamma, ti voglio un mondo di bene...`
` Grazie..."`
`"Anch'io ti voglio un mondo di bene, Maria..."`
`In verità, non avevano tempo da perdere in una stazione di scalo.`
`{n}Se avessero perso l'aereo, avrebbero fatto ritardo di mezza giornata.`
`Sarebbero dovute partire da casa con più anticipo, ma nel scegliere quali vestiti far portare a Maria finirono per fare tardi...`
`Era per questa ragione che Rosa era leggermente irrequieta sin dal mattino.`
`Guardò l'orologio...`
` Dovevano prendere subito il prossimo treno.`
`Ma la mano di sua figlia, che stringeva forte quella della madre per andare a comprare dei dolcetti insieme a lei, era pregna di calore...`
`Per Rosa, in quel momento ricostruire il suo rapporto con Maria era più importante...`
`Per lei Maria non era solamente la sua dolce bambina... era tutto quello che adesso aveva.`
`Per fortuna, videro che proprio accanto alla stazione c'era un grande supermercato...`
` Forse non sarebbero riuscite a trovare un dolcetto esattamente identico, ma probabilmente sarebbe andato bene anche uno simile.`
`Inoltre, Rosa non poteva mostrarsi con un volto rigato dalle lacrime.`
`{n}Doveva aggiustarsi il trucco.`
`"Forse non troveremo un marshmallow esattamente identico a quello... ma spero vada bene anche uno simile...`
` Usiamolo per sorprendere insieme tutti i cugini."`
`"Sì...`
` Ogni dolcetto andrà bene, se è comprato assieme alla mamma."`
`Le due si allontanarono dai tornelli della stazione di una città a loro sconosciuta.`
`{n}Maria camminò sulle strisce pedonali con sua madre, ridacchiando come se stesse passeggiando in un parco divertimenti.`
`Entrambi i loro volti erano arrossati...`
` ma madre e figlia ridevano goffamente con un'aria affettuosa...`
`"...Caro.`
` Che cosa ci fai da queste parti?"`
`"Oh, sei tu...`
` Non è niente.`
` È solo che qui mi trovo a mio agio a riflettere."`
`"...Ho terminato tutti i preparativi della giornata di oggi.`
` Nel frattempo, che ne dici di rilassarci ed aspettare mentre beviamo del tè?"`
`"...Scusami.`
` Faccio sempre gravare su di te tutti questi problemi."`
`"...Per favore.`
` Non potresti fare più affidamento su di me...?`
` Io sono tua moglie."`
`"...È naturale che ti sia grato per venire sempre in mio aiuto...`
` Posso dedicarmi al mio lavoro proprio grazie a te."`
`"Lo capisco...`
` Parli del tuo lavoro...`
` e della discussione sull'eredità di nostro padre, giusto?"`
`"...Non ha niente a che vedere con te...`
` Non è nient'altro che rovistare nella carne avariata insieme ai miei avidi fratelli."`
`"...Stai tranquillo, caro...`
` Andrà tutto bene.`
`  Le tue attività si sono sempre concluse bene."`
`"..."`
`Natsuhi si accostò dolcemente alla spalla di Klaus.`
`Proferì a Klaus quelle parole per ripagarlo delle difficoltà del suo lavoro... ma Natsuhi sapeva meglio di chiunque che le cose non stavano andando per il meglio...`
`Il progetto di Klaus era paragonabile ad un'altalena a due, dove pendeva una grande quantità di denaro.`
`Investimenti notevoli portano a guadagni notevoli,`
` ma in un'altalena di grandi dimensioni l'oscillazione è molto lenta, e l'esito non è immediatamente visibile.`
`A volte, si effettuano ulteriori investimenti per far sì che l'altalena si inclini più velocemente verso la parte favorevole...`
`Naturalmente, lo si fa perché si confida che, in un futuro non molto distante, si potranno recuperare tutti gli investimenti compiuti...`
`Tuttavia, l'altalena scelta da Klaus non andava mai come lui voleva...`
`Le sue previsioni non erano sbagliate... ma i tempi erano lenti.`
`{n}Non giungevano mai.`
`Per fare un esempio, si pensi ad una vera e propria altalena a due posta su un parco.`
`È una giostra molto rinomata che ha sempre qualcuno che ci gioca, e anche se qualcuno volesse divertircisi sopra, dovrebbe aspettare molto per il suo turno...`
`E un giorno, qualcuno trova quell'altalena libera e ci sale sopra, essendo il primo ad arrivare, tenendola tutta per sé.`
`Tuttavia... non può giocarci, se nessuno si mette alla parte opposta dell'altalena.`
`E non importa quanto tempo passi, nessuno arriva a sedersi dall'altro lato.`
`Le altalene sono giostre gettonate, quindi se attende abbastanza a lungo, un compagno di giochi si presenterà sicuramente...`
`Klaus si era reso conto di una cosa.`
`Il tempo stava per peggiorare.`
`{n}Pertanto, nessuno sarebbe uscito fuori a giocare.`
`Ma l'altalena a due è una giostra gettonata, quindi qualcuno sarebbe arrivato di certo...`
`Se avesse lasciato il suo posto per via del peggioramento del meteo, qualcuno glielo avrebbe rubato senz'altro,`
` e, ancora una volta, sarebbe finito a fissare amareggiato in lontananza qualcuno che si divertiva a giocarci sopra...`
`Continuava ad aspettare pazientemente da un versante dell'altalena, restandosene in solitudine...`
`{n}Questo era il piano che Klaus aveva al momento, e queste erano le circostanze in cui si trovava.`
`"...Se solo avessi avuto un po' più di coraggio... e la fiducia nel credere alle mie previsioni...`
` non avrei... mai fallito."`
`"...Sì, è vero.`
` Le tue previsioni non si sbagliano mai...`
` Sei il solo ad aver ereditato l'intraprendenza di tuo padre.`
` Ti sono state trasmesse delle doti che nessuno dei tuoi fratelli ha ricevuto."`
`"...Eppure, non riesco a credere in esse!`
` Chiudo sempre i miei progetti come un vigliacco...`
` Perché non riesco a credere in me stesso?!`
` Chi mai darebbe fiducia ad un uomo che non riesce ad avere fiducia in se stesso?`
` Nessuno lo farebbe...!!"`
`"Mi siedo sempre nel posto riservato ai perdenti...`
` Mio padre, mia madre...`
` e anche i miei fratelli, mi hanno sempre deriso...`
` Quanto tempo dovrò impiegare per liberarmi di questo complesso...?`
` Quanto tempo ci vorrà...?"`
`...Solo Natsuhi ne era a conoscenza.`
`Lei conosceva il dolore di Klaus,`
` i cui traguardi, in qualità di primogenito della famiglia Ushiromiya che in futuro si sarebbe fatto carico di grandi responsabilità, venivano costantemente paragonati ai grandi risultati di suo padre, senza poter rivelare a nessuno quanto soffrisse per ciò...`
`"...Concluderò io tutti i preparativi, così potrai concentrarti sulla riunione di famiglia...`
` Penserò a tutto."`
`"...Grazie per il disturbo...`
` C'è qualche problema...`
` per quanto riguarda nostro padre?"`
`"No...`
` Genji e il dottor Nanjo sono nostri alleati...`
` Nostro padre non entrerà mai a contatto con i tuoi avidi fratelli."`
`"Pronto? Qui è Gouda...`
` Certo, lasci fare a me!`
` Fremo all'idea di poter sfoggiare le mie abilità in questo prestigioso incarico annuale."`
`In cucina erano stati radunati ingredienti di ogni sorta, e i lavori preparatori erano stati prontamente avviati.`
`Nonostante fosse ancora mattina, le vivande per la cena erano già state messe in pentola, dentro a tegami fischianti e fumanti.`
`Normalmente, oltre al cucinare doveva occuparsi di diverse faccende, ma nel giorno della riunione di famiglia poteva dedicarsi esclusivamente al ruolo di cuoco.`
`Per Gouda, che originariamente era uno chef, era senza dubbio il suo più grande momento di tutto l'anno.`
`"Sì, per cena ci sarà una bistecca di vitello...!`
` Uno squisito filetto di carne, che attende con impazienza di venire servito questa sera, è già nel refrigeratore.`
` Si tenga pronto per il catering di stasera."`
`Era raro che Gouda fosse così di buon umore verso i suoi colleghi domestici.`
`Agli occhi di Gouda, che era orgoglioso di essere lo chef personale della famiglia Ushiromiya, detenere i requisiti per presentare i piatti di cui andava fiero durante la riunione di famiglia era un grandissimo onore.`
`"...Ho capito.`
` Ti affido questo incarico importante...`
` Un'altra cosa, Kumasawa si trova lì?"`
`"Kumasawa‐san?`
` Prima l'ho vista, ma non è qui.`
` Mi chiedo se non sia andata a sistemare la dépendance."`
`"...Sta di nuovo oziando al lavoro...?`
` No, non fa niente.`
` Continua pure quello che stavi facendo."`
`"Senz'altro, lasci tutto a Gouda...!"`
`Genji riagganciò il telefono, sospirando lievemente.`
`Nel pensare a Kumasawa, che era svanita nonostante i suoi impegni e che stava sicuramente sonnecchiando,`
` e a quell'esibizionista di Gouda, che si sentiva volenteroso solo nei giorni in cui poteva mettersi in mostra, sospirò nuovamente.`
`"Le chiedo scusa.`
` Sono stati ultimati i preparativi per tutte le camere nella dépendance."`
`"...Abbiamo ricevuto dalla signorina disposizioni per prepararne una per quattro persone, cosicché i ragazzi possano soggiornare lì, ma cosa dovremmo fare?"`
`"...Pare che quest'anno il signorino Battler ritornerà dopo sei anni di assenza.`
` Suppongo che anche la signorina voglia che i quattro cugini possano stare svegli fino a tarda notte...`
` Eseguite i preparativi.`
` Non sarà necessario comunicarlo alla madame."`
`"D'accordo.`
` Sarà fatto."`
`"...Stanotte avremo il turno notturno, seguito subito dopo dal turno di domani mattina.`
` Sembra che saranno due giornate estenuanti."`
`"A proposito, le previsioni meteo stanno dicendo che un tifone si abbatterà proprio qui...`
` Andrà tutto bene?"`
`"...A meno che il tifone non devii considerevolmente dal suo percorso, è possibile che esso influirà sul viaggio di ritorno in battello di tutti i parenti.`
`{n}Forse la riunione di famiglia si prolungherà fino a lunedì o martedì.`
` Probabilmente i ritmi di lavoro saranno serrati, ma vi prego vivamente di non commettere alcun errore..."`
`"Shannon, rilassati e non ti agitare.`
` Kanon, assicurati di porgere un cordiale benvenuto."`
`"...S-Sì.`
` Starò attenta."`
`"...Starò attento."`
`"Quest'oggi arriverà un ospite importante...`
` Vedete di non fare errori."`
`"...Ne siamo consapevoli...`
` Chiunque giunge qui è un'ospite importante."`
`"Kanon.`
` Oggi noi accoglieremo...`
` {i:l'ospite importante} per eccellenza.`
`{n}Vedi di cambiare il tuo atteggiamento."`
`"...Sissignore."`
`"...Shannon, cosa c'è che non va...?`
` È da un po' che sembri agitata per qualcosa. Hai degli impegni?"`
`"Eh?`
` N-No, non è niente.`
` Le mie scuse..."`
`"Sorella.`
` Oggi arriverà un ospite importante...`
` Metti da parte la tua vita privata."`
`"N-Non so cosa intendi per ‘vita privata’..."`
`Shannon arrossì leggermente, allontanando lo sguardo dall'orologio...`
`Era arrivato a Niijima l'aeroplano che trasportava i parenti...?`
`{n}Lei aveva cercato un po' di celare che fremeva di rivedere George dopo così tanto tempo, ma Kanon, che era accanto a lei, aveva compreso ciò alla perfezione.`
`"...Shannon, non dire nulla e accetta questo dono...!"`
`...All'interno del cubicolo di un bagno, George stava facendo ripetutamente pratica nell'estrarre una scatolina di velluto nascosta in tasca, proprio come un pistolero dal grilletto rapido del Far West.`
`"Non va bene...`
` A Shannon piacciono gli uomini che prendono l'iniziativa.`
` D-Devo metterci più sentimento...!"`
`"Shannon, mettilo sul tuo anulare.`
` È-È un ordine, va bene...?"`
`"Aah, se non le dirò chiaramente che va messo sulla mano sinistra, potrebbe metterlo sulla destra!`
` N-No, Shannon non è così ignorante,`
` ma, aah, se non le lascio un minimo di scelta, sarebbe, come dire,`
` uuuuuu, nnnnuuuuuuu, muuuuuuuaaaaaaaaahhhh...!!"`
`Nel momento in cui incrociò le braccia e urlò mugolando, sentì qualcuno bussare.`
`Lo spavento preso da George lo riportò alla realtà.`
`"Ehi, George-kun.`
` Tutto bene?`
` Per caso hai mal di stomaco?"`
`"Ah, ahahahah, zio Rudolf...!`
` Tutto a posto, sto bene!`
` Non c'è motivo di preoccuparsi, ahahahahahah...!"`
`"Davvero...?`
` Allora meglio così.`
` Non sforzarti troppo, però.`
` Ti scoppieranno le chiappe."`
`Rudolf si lavò le mani mentre se la rideva allegramente, e se ne andò...`
`George tirò un enorme sospiro di sollievo nel sapere che non aveva udito la parte più imbarazzante...`
`"Kirie, Rosa non è ancora arrivata?"`
`"Non ancora.`
` Sta facendo tardi."`
`"È un bene che i voli siano stati sospesi per il meteo.`
` Se fossero rimasti i soliti orari, avrebbe perso l'aereo.`
` E dopo che avrebbe fatto?"`
`"...Guarda che anche Rosa-san è una donna adulta.`
` Avrebbe trovato una soluzione.`
` I fratelli maggiori tratteranno sempre le sorelle minori come delle bambine, a prescindere da quanto siano cresciute."`
`"Ma papà rimane sempre un ragazzino, a prescindere da quanto invecchi."`
`"Che hai detto? Se io sono un ragazzino, tu sei un poppante.`
` Su, su, Battler-chan, oooh issa!"`
`"Smettila, mi fai il solletico, wahahah, piantalaaaa!"`
`"Più che padre e figlio, sembrate una coppia di pesti...`
` Eccola, è arrivata."`
`"Ohoooooooooh!!!`
` Se non è Rosa-san!`
` Maria-chan, da quanto tempo!!"`
`"Da quanto tempo!`
` Uuh!"`
`"Maria!`
` Non dovresti forse dire: ‘è bello rivederti’?`
` Saluta tuo zio per bene."`
`"Uuh.`
` È bello... rivederti..."`
`"Esatto!`
` Ben detto!`
` Ti darò una caramella come ricompensa...!`
` Oh, eh?`
` Dove l'ho messa..."`
`"È bello rivederti, Rosa-san.`
` È bello rivedere anche te, Maria-chan."`
`"Kirie-san, Hideyoshi-san, è da tempo che non ci vediamo...`
` E... oh cielo, Battler-kun?!`
` Come sei cresciuto...!"`
`"Ah, ma dai, ahahah...`
` È imbarazzante sentirmelo dire da ogni persona che incontro...!"`
`"Ehi, Rosa.`
` Sei in ritardo.`
` Se l'aereo fosse stato puntuale, saresti a malapena arrivata in orario..."`
`"Scusate.`
` Ci son stati problemi con le coincidenze dei treni.`
` Ma come, stiamo ancora aspettando il controllo meteo?"`
`"Oh, non frignare.`
` Preferisco un viaggio in aereo di trenta minuti, piuttosto che fare su e giù su una barca per sei ore.`
` Sarebbe più rapido anche se aspettassimo per un'altra ora."`
`"Quella è Maria...?`
` Come sei cresciuta...`
` Sei nella fase di crescita..."`
`"L'ultima volta che l'hai incontrata è stata sei anni fa, vero?`
` È normale che sia cambiata.`
` Le donne sono creature che, se cambiano idea, possono mutare completamente in un giorno solo."`
`"...Uuh?"`
`Maria si accorse che fra i parenti vi era un omaccione che non riconosceva, e si nascose dietro Rosa, fissando Battler.`
`"Ehi Battler, salutala.`
` L'ultima volta che ti ha visto aveva tre anni, quindi è come se vi vedete per la prima volta."`
`"Se aveva tre anni non se lo ricorderà!`
` Ehi Maria, da quanto tempo.`
` Come sei cresciuta!"`
`"Maria.`
` Lui è il cugino Battler.`
` Il figlio di mio fratello Rudolf...`
` Hai capito?"`
`"...Il figlio del fratello...`
` Il fratello è il figlio...`
`?!`
` Uuuuuuh!!"`
`Era chiaramente sulla difensiva.`
`{n}Era normale che fosse impaurita da un ragazzone come Battler, che si era rivolto in maniera fin troppo spigliata.`
`Anche Battler se ne accorse, e pensò ad un modo per approcciarla.`
`E in quel momento, si accorse del dolcetto che lei aveva in mano.`
`Era quello a forma di zucca di Halloween che le aveva comprato Rosa.`
`"Capisco, siamo nel mese di Ottobre, quindi è una roba di Halloween.`
`{n}Ihihih, dolcetto o scherzetto?!"`
`Solitamente, cercare di rubare un dolcetto ad un bambino piccolo lo porterebbe a piangere e a fare storie.`
`Gli adulti pensarono che il suo metodo non sarebbe stato fruttuoso, ma sorprendentemente, Maria tirò fuori un gran sorriso.`
`"Halloween, Halloween!!`
` Guarda mamma, anche Battler sa cos'è Halloween, guarda, guarda!!"`
`"Chiamalo cugino Battler, su!`
` Scusa, Battler‐kun."`
`"No, no, non preoccuparti.`
` Chiamami pure Battler.`
` Perché io ti chiamerò Maria.`
` Dai Maria, è Halloween!`
` Dolcetto o scherzetto~?!"`
`"Dolcetto o scherzetto~?!`
` Kyahahah, ahahah!!"`
`Maria tirò fuori dalla sua borsetta un dolcetto a forma di zucca di Halloween simile a quella che aveva in mano, e la porse a Battler.`
`Il fatto che Battler l'avesse accettata sembrava fosse sufficiente a confermare la loro amicizia.`
`I grandi erano stupiti da come i più piccoli sapessero interagire fra loro.`
`Per Maria, che aveva insistito a più non posso sul voler fare una festa di Halloween,`
` vedere che Battler conosceva la frase ‘dolcetto o scherzetto’ doveva senz'altro farlo sembrare un compagno fidato.`
`Il suo atteggiamento guardingo di poco prima era come svanito.`
`{n}Ora era tutta contenta, come se fossero amici da decenni.`
`"Giusto, Halloween viene festeggiato poco in Giappone.`
` Nei notiziari esteri si vedono spesso persone andare in giro in costume, ma in Giappone non le ho mai viste."`
`"Anche Maria voleva indossare un costume.`
` Voleva fare dolcetto o scherzetto con tutti i cugini mascherati..."`
`"Capisco, capisco. La prossima volta facciamolo insieme io e te!`
` Da cosa ti vorresti travestire?"`
`"Da strega!!`
` Da {f:5:Beatrice}!"`
`"Oh, signorina, cosa ci fa qui?`
` La madame la stava cercando."`
`"Sono qui perché non {i:voglio} essere trovata...`
` Ad ogni modo, sono sicura che vorrà solo rimproverarmi sul vestirmi bene o sul stare attenta a come parlo."`
`"Ohohoh...`
` Non c'è dubbio."`
`"...Sai,`
` quando arriva il giorno della riunione di famiglia, per qualche ragione mi viene in mente la strega."`
`"Oh...`
` E perché mai...?"`
`"La riunione di famiglia è il giorno in cui si riuniscono tutti quelli imparentati con il nonno...`
` Sembra che stavolta verrà anche Battler, dopo essere stato assente per sei anni...`
` Almeno così ho sentito.`
` Mi chiedo sempre se... possa comparire all'improvviso qualche ‘parente’ che non si è fatto vedere per decine di anni."`
`"...Ohoh.`
` Può esistere un parente del genere...?"`
`"Parlo di {f:5:Beatrice}‐sama...`
` Nessuno conosce le sue origini.`
` Che sia un'amante di vecchia data del nonno...?`
` E se un giorno sbucasse dal nulla un suo discendente che ci dirà di restituire l'oro preso in prestito?"`
`"Ohohohoh...`
` Probabilmente, il signor Klaus e gli altri discuteranno anche quest'anno sulla questione dell'eredità del padrone...`
` Con tutte queste chiacchiere che girano sull'oro della strega, non sarebbe tanto strano se si facesse avanti la strega che lo ha ceduto, no?"`
`"Kumasawa‐san...`
` Sono molte le volte in cui lasci il lavoro e vieni riassunta, ma sei stata qui tanto quanto Genji-san, vero...?`
` Tu sai di più sulla faccenda di {f:5:Beatrice}, non è così?"`
`"...Mmh, chissà.`
` Ohohoh...`
` Anche se provassi a ricordarmelo, una vecchietta come me non riesce neanche a rammentare cosa ha mangiato stamattina a colazione..."`
`"Kumasawa-san, la fai sempre franca con queste scuse, ma ne sai qualcosa, vero?`
` A volte hai un'aria subdola, come se conoscessi qualcosa e stessi ridendo alle nostre spalle."`
`"Ohohoh... Parole dure.`
` Non serbo alcun segreto...`
` L'unica cosa che posso dire è che...`
` {f:5:Beatrice}‐sama è la Strega Dorata, ed è un'altra padrona, che governa la notte in quest'isola."`
`"Stai ripetendo quello che dice il nonno.`
` Dev'essere una scocciatura assecondare le sue fandonie, anche se venite pagati."`
`"...Però, posso dire questo."`
`"...Cosa?"`
`"...In tempi antichi, Rokkenjima era chiamata con il nome di ‘{ruby:Isola dei Fagioli Azuki:Azukijima}’, ed era un luogo temuto.`
` Si dice che ‘Azuki’ sia una storpiatura di ‘Akujiki’, e tra i pescatori si racconta che l'isola in realtà si chiamasse ‘{ruby:Isola del Cibo Proibito:Akujikijima}’."`
`"Ne avevo sentito parlare.`
` È quella storia sui pescatori che hanno paura ad avvicinarsi troppo a causa di tutti quei scogli sommersi e naufragi avvenuti?"`
`"...Ad Akujikijima si insediarono gli spiriti maligni, che divoravano le anime della gente sin dai tempi più remoti...`
` Diverse persone legate a quest'isola persero le loro vite."`
`"E fu lì che un praticante di Shugendō, o come si dice, costruì quell'altare in cui depose le anime che placò, vero...?`
` Che storia stramba."`
`"Gira voce che l'altare per il riposo delle anime sia stato distrutto quest'estate, per opera di un misterioso fulmine violetto che squarciò le tenebre della notte..."`
`"Certo che ti piacciono queste storie, Kumasawa-san.`
` Ammetto che sarebbe piuttosto spettrale se un altare per il riposo delle anime sparisse per via di un fulmine.`
` Ma, ecco, era già diroccato.`
` Magari è stato portato via da qualche grossa onda.`
` Ahahahahah."`
`"Gli spiriti maligni di Akujikijima si sono destati dal loro sonno, e hanno invocato {f:5:Beatrice}‐sama...`
` Se {f:5:Beatrice}‐sama dovesse venire alla riunione di famiglia..."`
`"Alla riunione di famiglia...?"`
`Kumasawa rimase per un po' in silenzio...`
`{n}Jessica, che voleva spingerla a proseguire, lo trovò un silenzio sinistro.`
`Quando capì che il suo silenzio stava spaventando Jessica, Kumasawa fece un largo sorriso.`
`"Mi chiedo cosa succederebbe, tutto qui.`
` Ohohohohoh..."`
`"Wow, è magnifico."`
`"Vero?`
` Non credi che rinvigorire il tuo spirito e passare ogni tanto dei momenti piacevoli possa giovare al tuo lavoro...?"`
`"Certo.`
` Spirito e portafoglio devono essere entrambi rinvigoriti.`
` Capito, mi terrò libero per quel giorno.`
` Pensa tu alle prenotazioni, per favore."`
`"Va bene.`
` Mi raccomando!"`
`"Sì, conto su di te.`
` Ti amo tanto, Kirie."`
`Dopo aver baciato la cornetta, Rudolf riattaccò...`
`Davanti alla sua sedia vi erano diversi dirigenti con le maniche arrotolate, che stavano attendendo ansiosamente la fine di quella chiamata.`
`"Scusate per l'attesa.`
` Sono arrivate notizie dall'America?"`
`"Sì.`
` Sulla linea esterna c'è l'avvocato Dale Watanabe.`
` Gliela trasferisco."`
`"...Come ti sembra la situazione nel complesso?"`
`"Che dire... Sembra che non vi sia nulla di buono.`
` Pare che la parte avversaria non abbia intenzione di ritirarsi dal processo."`
`"...Come sospettavo, non possiamo sfuggirli.`
` Tahahah...`
` Passa qui la chiamata, grazie."`
`"Certamente.`
` Arriva subito."`
`Il dirigente ordinò all'ufficio della segreteria di connettere la linea esterna.`
`{n}Il telefono di fronte a Rudolf squillò subito dopo.`
`"Pronto?`
` {i:Hello, hello}!`
` Mi spiace per averla fatta attendere, qui parla il signor Ushiromiya.`
` Salve, piacere mio.`
` Come va da quelle parti?"`
`"{i:Hello, President Ushiromiya}.`
` Bando ai convenevoli, andiamo dritti al sodo.`
` Ho buone e cattive notizie, quali vuole per prime?"`
`"...Prima le cattive.`
` Non riesco a dare il mio meglio senza un po' di dessert."`
`"Capisco.`
` La cattiva notizia è che la parte contendente ha iniziato i preparativi per fare causa.`
` Giusto pochi giorni fa, un processo simile è risultato in una sentenza incredibilmente favorevole per il querelante.`
` Anche gli imputati avevano ribattuto con circa le stesse argomentazioni che noi proclamiamo, ma sono state tutte respinte."`
`"Duole ammetterlo, ma se allo stato attuale ci presentassimo in corte, le probabilità che ogni nostra asserzione venga respinta sono estremamente alte."`
`"...Quindi quel processo è stato un disastro...`
` E io che pensavo fossero in una posizione migliore della nostra.`
` È una bella rogna.`
` Allora, qual è la buona notizia?"`
`"Sono riuscito ad entrare in contatto con i dirigenti della parte avversaria.`
`{n}Ho spiegato loro la situazione in cui ci troviamo,`
` aggiungendo che non abbiamo intenzione di rovinare l'immagine del loro marchio, e siamo riusciti a trovare un accordo."`
`"Ci presenteranno le loro condizioni fra pochi giorni, e hanno promesso che, se verranno attuate, ritireranno le accuse.`
` Sono le parole del numero due del loro consiglio di amministrazione."`
`"Le tue impressioni?"`
`"Onestamente, prevedo che saranno molto inclementi.`
` La nostra stima è che cambiare il nome della società e del marchio sarà inevitabile.`
` Abbiamo margini di negoziazione nella somma da pattuire, nelle scuse pubbliche da rilasciare su un grande quotidiano, e nel tempo che avremo per compiere il tutto."`
`"Tutte queste manfrine quando potrebbero dirci subito di andare in fallimento."`
`"Di recente, la parte contendente è da poco passata al suo nuovo presidente, e la transizione non è stata ancora ultimata.`
` Temono che, se resistessimo fino alla fine, le forze contrarie all'attuale presidente non esiterebbero a compiere manovre a favore del nemico."`
`"Per cui sembra che anche i loro pezzi grossi vogliano sistemare questa faccenda al più presto.`
` Pertanto, forse abbiamo ancora dei margini di manovra che possono portare ad un allentamento delle condizioni, in cambio di una rapida conciliazione."`
`"Ci servirà comunque una montagna di soldi, vero?"`
`"Deve essere pronto a ciò.`
` E sarebbe comunque preferibile al risarcimento dei danni."`
`"Grazie, avvocato.`
` Ci richiami in caso di nuovi sviluppi.`
` Non posso perdermi in chiacchiere, visto quanto la paghiamo.`
` Ahahahah.`
` {i:Thank you, thank you, goodbye}."`
`Rudolf riagganciò la cornetta.`
`I dirigenti presenti a quella riunione parevano aver intuito i contenuti della discussione.`
`"...Avete sentito, carogne?`
` Detta in parole povere,`
` ci perdoneranno se avremo abbastanza quattrini.`
` L'unica questione è sulla quantità di denaro."`
`"Ma, presidente.`
` La stima del patteggiamento in denaro indicata da Mr. Watanabe è troppo alta.`
` I nostri utili non basteranno...!"`
`"Se avessimo saputo che sarebbe finita così, non avrei mai iniziato a diversificare le attività..."`
`"Avevamo calcolato che avremmo potuto scampare ad una crisi societaria se fossimo stati in grado di resistere per tre anni...`
` Ma venire pugnalati in questo modo... è una vera sfortuna...!"`
`"Dovevamo saltare al tre, e invece siamo caduti di culo al due.`
` Mi viene da piangere."`
`"Non ci resta altro se non attingere denaro dalla banca di fiducia."`
`"Le banche sono una pessima idea.`
` Quella gente punta solo sui cavalli vincenti...`
` I nostri bilanci stanno migliorando, ma non possiamo mostrarci deboli davanti alle banche."`
`"...Presidente.`
` Lei ha qualche conto sottobanco?`
` Dei fondi di cui non siamo a conoscenza?"`
`"Piantatela.`
` Vi sembro quel tipo di uomo?`
` I contenuti del mio portafoglio sono tutti in bella mostra, chiaro?`
` Questi registri contabili mostrano tutto ciò che posside la compagnia."`
`"In tal caso... dobbiamo raccogliere fondi.`
` Ci serve al più presto uno sponsor che possa farci racimolare qualche milione di dollari."`
`"...Presidente!`
` Non potremmo accordare qualcosa con uno dei suoi agganci...?!"`
`"Presidente!`
` Presidente...!"`
`"...Aaaah, finitela di starnazzare...`
` Troverò un modo per ottenere i soldi.`
`{n}Voi continuate gli affari senza colare a picco.`
` Loro dicono che se avremo abbastanza verdoni ci perdoneranno."`
`"In Asia abbiamo già una fitta rete di contatti.`
` Ci saranno delle ripercussioni, ma riusciremo a mantenere i nostri business.`
` Per farla breve, se raduneremo abbastanza denaro, tutti i nostri problemi saranno risolti."`
`"State a guardare, penserò io a tutto.`
` Non vi butterò in mezzo alla strada.`
` Dormite pure sogni tranquilli!`
` Quando le cose si risolveranno per il meglio, premierò tutto lo staff con fiumi di champagne.`
` Ve lo prometto.`
`{n}Perciò seguitemi senza fiatare.`
` Intesi?!!"`
`L'aereo ebbe uno scossone improvviso.`
` Probabilmente era stata una turbolenza.`
`Quel sussulto fece svegliare Rudolf.`
`{n}Dal momento che quella mattina si era svegliato presto, era finito con l'appisolarsi mentre si stava riposando sul suo sedile.`
`"...Stai bene?`
` Sei ancora molto assonnato, vero?`
` Di recente mi sei sembrato molto occupato con il lavoro."`
`"È una cosa molto buona che io sia impegnato con il lavoro, no?`
` Se mi ritrovassi a non fare nulla per troppo tempo, finiremmo tutti su un marciapiede a partire da domani."`
`"Hai ragione.`
` Ora che è tornato Battler-kun, sarebbe un problema se noi due andassimo in giro a mendicare."`
`"...Giusto.`
` La famiglia si è riunita dopo sei anni...`
` L'uomo di casa deve dare il meglio di sé per poter passare del tempo da solo con i suoi cari..."`
`Come guardò fuori dalla finestra, noto che l'aeroplano stava già cominciando a scendere considerevolmente di altitudine.`
`I pescherecci, che fino a poco prima erano sembrati soltanto dei puntini neri, stavano cominciando a divenire chiaramente visibili.`
`"...Se potessi prostarmi davanti a mio papà e ricevere in prestito dieci milioni di yen per cazzotto, ne incasserei una dozzina, ma...`
` In alternativa, sarebbe bello se morisse al più presto..."`
`"Ho sempre scroccato da lui ad ogni occasione, e ora sto puntando alla sua eredità...`
` Finirò all'inferno...`
` Già, per come sono messo ora, papà sicuramente non mi vorrà incontrare..."`
`"...Davvero anche quest'anno hai intenzione di non uscire per la riunione di famiglia?"`
`Nanjo guardò il volto di Kinzo, sospirando...`
`{n}Gli occhi di Kinzo erano fissi su quei discutibili libri di magia.`
`"Non intendo unirmi alle discussioni di quegli avvoltoi.`
` Potranno dibattere su come spolperanno le mie ossa quanto vorranno...`
` Sono proprio degli incapaci."`
`"...`
`Santi numi.`
` Che questione problematica..."`
`Nanjo scosse leggermente il capo...`
`Per lui, figli e nipoti erano qualcosa di piacevole.`
`{n}E credeva che la loro crescita fosse l'unico diletto della sua vecchiaia.`
`Per uno come lui, le parole di Kinzo evocavano una profonda tristezza.`
`"Se giungerà il momento in cui dovrò lasciare questa stanza, mi paleserò...`
` Proprio come lei, che non si sta ancora mostrando."`
`Kinzò alzò il capo, puntando con lo sguardo il ritratto della strega che era elegantemente esposto sulla parete...`
`"..."`
`All'interno della testa di Kinzo, il giorno della riunione di famiglia non era affatto un momento in cui i suoi amati parenti si riunivano nella stessa casa.`
`Nella sua mente c'era solo il volto della strega del dipinto a olio, che sorrideva unicamente all'interno del ritratto...`
`Tutti sapevano che, quando Kinzo parlava di {f:5:Beatrice}, interruzioni inopportune avrebbero scatenato la sua ira...`
`"Oggi, io... terrò una certa cerimonia."`
`"Oh...`
` E in cosa consisterà?"`
`"...Più che una cerimonia, sarebbe meglio definirla un azzardo...`
`{n}Dopotutto, i miracoli non albergano in magie che non si basano sul rischio."`
`Erano molte le volte in cui Nanjo aveva già sentito quel discorso.`
`{n}Si poteva definirla la citazione prediletta di Kinzo...`
`A quanto pareva, Kinzo credeva che la magia e i miracoli potessero avvenire se, contando un certo quantitativo di rischio, si mettesse in posta il proprio destino e ne si uscisse vincitori...`
`"Kinzo-san, un tempo chiamato lo ‘Scommettitore Dorato’,`
` e il cui corpo invecchiato ora potrebbe spirare in qualsiasi momento, ha intenzione di intraprendere un azzardo... Mi chiedo di cosa si tratti...`
` Varrà la pena vederlo..."`
`"Hmph...`
` Capisco.`
` Un inabile nella magia come te ritiene che il rituale segreto a cui ho dedicato i miei studi sia un azzardo?`
` Molto bene..."`
`"Io credo nei miracoli, e se dovessi vincere io,`
` potrai comprendere con chiarezza che tutte le mie ricerche, le quali ai tuoi occhi sono sempre sembrate delle bizzarrie, quest'oggi daranno i loro frutti.`
` Se vincerai tu...`
` tutto si concluderà in accordo con le tue aspettative, ossia, come il mero vagheggiare di un vecchio decrepito che potrebbe spirare in qualsiasi momento."`
`"Oh...`
` Chissà a quale genere di azzardo darai inizio...`
` Come tuo amico, prego che da questa scommessa tu... no, era una cerimonia...?`
` Io prego solo che da questo rituale tu ne uscirai vincitore, dal profondo del mio cuore."`
`"Mmh... ti ringrazio."`
`"...A proposito, Kinzo-san.`
` Hai sentito che quest'anno parteciperà alla riunione di famiglia un ospite molto atteso?"`
`"Cosa...?"`
`Kinzo si voltò, reagendo in maniera strana alle parole di Nanjo.`
`"Già, Battler-kun, della famiglia di Rudolf-san.`
` Pare che verrà qui dopo sei anni di assenza, giusto?`
` Sono sicuro che sia diventato uno splendido ragazzo."`
`"...Oh, Battler...?`
` Un ospite che non si fa vedere per sei anni non lo definirei ‘molto atteso’."`
`Dopo aver sentito il nome di Battler, Kinzo si girò nuovamente di spalle, sfoggiando un'espressione torva che manifestava la sua perdita di interesse.`
`"Suppongo che, a forza di immergerti nelle tue ricerche in questa stanza, sei anni per te passino in un batter d'occhio, Kinzo-san..."`
`"Hmph...`
` In realtà, potremmo davvero ricevere la visita...`
` di un ospite molto atteso...`
` Tutto dipende dal risultato della roulette...`
` La roulette sta già iniziando a girare.`
` Finirà sul rosso, oppure sul nero...?"`
`"Stanotte divertiamoci a scoprire quali miracoli ci mostrerà la roulette...`
`{n}Le poste in gioco saranno alte.`
` E non ho intenzione di perdere...`
` {f:5:Beatrice}... accetta la mia scommessa..."`
`In quel momento, il telefono sulla scrivania squillò.`
`Il rumore assillante sembrava non andare a genio a Kinzo, che prese il ricevitore per mantenere il silenzio quanto più poteva.`
`"...Cosa c'è?`
` Sono impegnato."`
`"Qui parla Genji.`
` Sono arrivati tutti i parenti."`
`"E quindi?`
` Servitegli del té."`
`"...Come desidera.`
` Sarà fatto."`
`Kinzo agganciò bruscamente la cornetta.`
`Guardando tale scena, Nanjo sospirò nuovamente, e rivolse la sua attenzione fuori dalla finestra.`
`In quel momento, Kinzo non sarebbe stato interessato ad alcun visitatore...`
`Sarebbe giunto qualcuno che, secondo le sue parole, lo avrebbe spinto ad uscire quando sarebbe venuto il momento?`
`Kinzo aveva in mente una certa persona, ma sicuramente non sarebbe potuta venire a fare visita...`
`Nanjo fissò la strega del ritratto, la cui espressione indifferente non permetteva di comprendere se stesse sorridendo o se fosse triste, e poi volse lo sguardo al cielo plumbeo...`
`Bene bene, sono state schierate tutte le pedine...?`
`{n}Direi di riposizionare i pezzi e iniziare una nuova partita.`
`"La cosa ti crea qualche problema...?"`
`"...No, nessuno."`
`La strega lo guardò con fare di sfida, mentre fumava con eleganza la sua pipa.`
`Battler, invece?`
`{n}Lui strinse le spalle in modo brusco, come se non avesse intenzione di affrontarla.`
`Non incrociò il suo sguardo.`
`{n}Ma questo non voleva dire che non intendesse sfidarla...`
`Era chiaramente deciso a non cadere nei suoi sporchi trucchi, per nulla al mondo.`
`{n}Il suo era un segno di essere fermamente determinato a lottare.`
`"Non vorrai dirmi che non hai un piano...?"`
`"Non conosco il tuo approccio, perciò non ho alcun piano...`
` Sentiti libera di prendere la prima mossa."`
`"Hmph... È quello che farò, naturalmente.`
` Come posso distruggere le tue difese?`
` Quante mosse impiegherò per metterti in scacco matto...?`
` Questa è un'occasione per sfoggiare le mie capacità."`
`"...Io non crederò in te, a prescindere da quale mossa tirerai fuori!`
`{n}Finché rimarrò saldo su questa posizione, io non perderò.`
` E ciò significa una cosa sola.`
` Questa partita è costruita in modo da non farmi vincere, vero...?"`
`"Forse sì, forse no.`
` Ma sai?`
` Sarò io a decidere quante volte ripeteremo la partita.`
` La ripeteremo ancora e ancora, fino a quando non vincerò e tu non ammetterai la sconfitta, chiaro...?"`
`"In altre parole, questa è una tortura.`
` Una tortura eterna, che andrà avanti fino a quando non ti arrenderai dinanzi a me...!`
` Continuerà all'infinito, fino a quando non riconoscerai l'esistenza mia e delle streghe!"`
`"...In tal caso, giocherò contro di te per un numero infinito di volte, fino a quando non cederai.`
` Non ho mai perso in una gara di testardaggine."`
`"Te l'ha forse suggerito una certa strega...?`
` Mhmhmhmh, molto bene...!"`
`"Sono stufo di sentirti farneticare...`
` Forza, iniziamo!"`
`"Va bene, iniziamo pure!`
` Conosco già fin troppo bene le tue mosse.`
` Non vale granché una difesa di cui si conosce il piano che vi sta dietro!`
` Non pensare di farla franca con le stesse mosse!!"`
`"...{f:5:Beatrice}.`
` Prima di incominciare, avrei una cosa da dirti."`
`"E sarebbe...?"`
`"Sei libera di dire tutto quello che ti pare.`
` Tuttavia, il crederci o meno...`
` è qualcosa che spetta`
` solo a me`
` decidere...!"`
`"La tua magia sarà potente quanto vuoi!`
` Ma io non mi perderò mai d'animo.`
` Pensi che questa sia una tortura rivolta a me?`
` Ti sbagli!!"`
`"Allora che cosa sarebbe...?!"`
`"È una tortura rivolta a te!!"`
`"Un giorno getterai la spugna e ti arrenderai!`
` Fino ad allora, verrai torturata più e più volte!"`
`"Avvincente, proprio una bella metafora!!`
` Torturarsi a vicenda sarà davvero avvincente!`
` Vieni, diamo inizio a questa tortura!!`
` Battler Ushiromiyaaaaaa!!!"`
