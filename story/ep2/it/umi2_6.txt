`"...Chi è?"`
`"Chiedo venia...`
` Le ho portato il pranzo."`
`"Entra."`
`"...Mi scusi per il disturbo."`
`Una volta ottenuto il permesso, Kanon entrò nella sala VIP, spingendo il portavivande...`
`I domestici chiamavano quella camera ‘la sala VIP della strega’.`
`Questo perché Kinzo aveva categoricamente ordinato che venisse sempre tenuta pulita, in modo che potesse venire usata in ogni momento...`
`Nonostante ciò, a nessun ospite fu concesso di entrare in quella stanza...`
`Per cui ad un certo punto, i domestici avevano cominciato a definirla la sala VIP della strega,`
` una stanza speciale riservata solo per la strega del ritratto... la persona attesa da Kinzo.`
`E quel giorno, Kanon scoprì che le cose stavano esattamente così...`
`Quando entrò nella stanza... la strega dai capelli biondo oro stava guardando fuori dalla finestra.`
`Fuori dalla villa aveva già cominciato a piovere a dirotto...`
`Chissà se stesse provando commozione mentre guardava il bellissimo roseto, che era stato finito di preparare per l'evento dopo diversi giorni di lavoro,`
` venire devastato dal vento e dalla pioggia.`
`Kanon non era capace di ricavare nient'altro da quella figura, la quale gli stava rivolgendo le spalle.`
`"...Le preparo il pranzo...`
` {f:5:Beatrice}‐sama."`
`Kanon la chiamò espressamente con il suo nome... perché voleva farla girare.`
`Voleva sapere...`
` Voleva sapere se la strega che in passato aveva tentato lui e Shannon... fosse ricomparsa per davvero...`
`Quando lo fece... la strega, che era stata chiamata per nome e che gli dava le spalle... si mise a ridere.`
` Tenendo a freno la sua voce, si mise a ridere.`
`Kanon era sgomento...`
`{n}Era quasi come se gli avesse letto in mente la sua idea di chiamarla per nome per farla girare...`
`"...Ha un buon odore.`
` Sembra che Klaus abbia assunto un bravo cuoco."`
`"...`
`Sì.`
` Si chiama Gouda, ed è stato assunto recentemente."`
`"...Non c'è niente di meglio che essere abili nel cucinare...`
` La cucina gourmet costituisce uno dei tre piaceri fondamentali del vivere nel mondo umano.`
`{n}Averne in abbondanza è il segreto per non annoiarsi dopo mille anni...`
` Kuahahahahahahah."`
`Kanon incrociò il suo sguardo con quello della strega...`
`E poi, lei sogghignò...`
`Era indubbio.`
` Non c'era modo di sbagliarsi...`
`{n}Era senza dubbio {f:5:Beatrice}, la strega di quel dì...`
`La strega che in passato non poteva essere vista da nessuno, ad eccezione di lui e Shannon, alla fine era entrata in possesso di una forma, e in qualità di ospite, era passata dall'ingresso in grande stile...`
`"...{f:5:Bea}... {f:5:trice}...`
` sama."`
`"Quanto tempo è passato...`
` Kanon il mobile...`
` Kuahahahahahahahahah!"`
`"...È passato...`
` molto tempo..."`
`Per il momento, Kanon cercò di non dimenticare le buone maniere verso l'ospite...`
`Ma la visita della losca strega, per giunta nel giorno della riunione di famiglia, stava offuscando la sua mente per l'angoscia...`
`"Sembra che tu sia preoccupato per quello che farò, ora che sono apparsa...`
`{n}È così...?"`
`"..."`
`Kanon non si costrinse a rispondere...`
` Probabilmente, la strega leggeva nelle menti...`
`Pertanto, non aveva senso sprecarsi di dirlo a voce...`
`Naturalmente, lei poteva leggere anche nel suo animo ribelle.`
`Perciò, di fronte alla misera resistenza opposta da Kanon, la strega ridacchiò.`
`"...Sono venuta per terminare il mio ultimo accordo con Kinzo."`
`"Il tuo ultimo accordo con... il padrone...?"`
`"...Io ho prestato a Kinzo una montagna d'oro...`
` Nel momento in cui Kinzo rinuncerà ad essa, mi verrà restituita insieme agli interessi...`
` Sono venuta per riceverli stanotte."`
`"...Non so di cosa stia parlando."`
`Ma la paura nel suo cuore cresceva sempre più...`
`{n}Nei discorsi della strega non vi era nulla di buono.`
`"...Mhmhmhmhmhmhmhmhmh!`
` Non ti sbagli!`
` Non c'è nulla di buono nei discorsi di una strega.`
` Hai pensato bene."`
`"Ciononostante, le streghe operano come delle forbici...`
` Talvolta vi sono individui che riescono in grandi imprese, come il Re Salomone..."`
`"Tuttavia, nella maggior parte dei casi non si ottiene un lieto fine come quelli descritti nelle favole.`
` Kuahahah...!`
` Ma Kinzo è stato astuto.`
` Sta incorporando nella sua cerimonia persino gli interessi che mi spettano."`
`"Forse è un mago straordinario che ha persino superato il mio livello...?`
`{n}Oppure è un povero sciocco in preda alla follia...?`
` Intrigante.`
` Davvero intrigante...!"`
`Kanon non riusciva a capire che cosa stava blaterando la strega, né il motivo per cui stesse ridendo...`
`Aveva una sola certezza...`
` che tutto quello che faceva ridere quella strega...`
`avrebbe sicuramente avuto un effetto completamente opposto su tutti loro...`
`E poi, gli tornarono alla mente le parole terrificanti che, in passato, gli erano state lanciate contro dalla strega.`
`Pensavi che avrei prestato il mio potere senza chiedere nulla in cambio?`
`{n}Assisterò volentieri una coppia in amore.`
` Cosicché, in cambio, potrò divertirmi ad osservare il destino crudele che coglierà inesorabilmente quei due in futuro.`
`Non mi sono mai imbattuta in uno spettacolo migliore di questo, neanche dopo mille anni...!`
`"...`
`Non può essere... tu..."`
`"Mhmhmhmhmhmhmhmh!`
` Gehehehahahahahahahahah...!!"`
`"Il fiume degli ayu, che attraversa la mia cara terra natia.`
` Tu che aneli la Terra Dorata, cerca la chiave, percorrendo il suo corso verso la foce."`
`All'improvviso, la strega iniziò a recitare una strana poesia...`
`{n}Kanon si ricordò di averla già sentita.`
`"Che sia... l'epigrafe della strega...?"`
`Esattamente...`
`{n}Era l'epigrafe che ornava il ritratto della strega, affisso da Kinzo.`
`I parenti supponevano che forse indicava il nascondiglio dell'oro,`
` ma nessuno ne conosceva il significato.`
`La strega aveva incominciato a recitare l'epigrafe senza preavviso.`
`"...Kanon.`
` Kinzo te ne avrà parlato, dato che sei un mobile...`
` È giunto il giorno in cui ogni cosa verrà riportata nella Terra Dorata."`
`"Sii felice...`
` È finalmente giunto il momento in cui i tuoi giorni da mobile, infangati dalla vergogna, avranno termine."`
`"...!"`
`"Immagino tu l'abbia atteso a lungo...`
` Per un mobile che non dà valore alla propria esistenza, una vita di mera sopravvivenza non è che pura agonia..."`
`"Per chi possiede un'anima, questo mondo è un qualcosa a cui aggrapparsi, ma per chi ne è privo, esso offre solo sofferenza.`
` Mhmhmhmh...!"`
`Il volto di Kanon era attraversato da un turbinio di emozioni...`
`Era il giorno della liberazione tanto atteso da Kanon...`
`{n}Tuttavia, tale arrivo era stato crudelmente improvviso.`
`E il tono odioso della strega, la quale gli aveva annunciato il giorno del suo riposo, per qualche motivo lo rendeva difficile da accettare...`
`Kanon non sapeva nemmeno come avrebbe dovuto sentirsi a riguardo...`
`"...Perché non sei contento?`
` Possibile che in questo mondo ci sia qualcosa che potresti rimpiangere...?`
` Tu, un mobile?"`
`"...Io non ho...`
` rimpianti.`
` Perché io...`
` sono un mobile."`
`"Kuahahahahahahah...`
` Sei davvero un mobile esemplare...`
` Molto bene...`
` Tuttavia, sarebbe molto noioso se tu non avessi dei rimpianti."`
`"...Stai dicendo che i rimpianti ti provocano piacere?"`
`"Proprio così!`
` Generalmente, le streghe che vivono per un millennio si stancano di vivere!`
` Per poter sfuggire alla noia, condisco i destini degli umani con frutta e brandy, e li inforno come si farebbe con delle torte.`
` Quanto sono divertenti gli umani che danzano all'interno di un forno, dirigendosi verso un fato crudele...!"`
`"Kuahahahahah!`
` Sono abbastanza rinomata in quest'ambito, sai...?`
` Al punto che a volte, ospiti d'eccezione giungono da lontano per osservare le mie abilità culinarie...`
` Eheheheheh, un mobile non potrebbe capire neanche se glielo si spiegasse."`
`Kanon non riusciva a capire di cosa la strega stesse parlando.`
`Tuttavia, aveva ben compreso che lei fosse un'essere terrificante, che trattava il fato degli umani come uno spettacolo,`
` e che si divertiva con ciò che causava loro dolore...`
`Ma un mobile non aveva un'anima o una vita, né tanto meno un destino.`
` Un misero {i:mobile} non faceva altro che venire usato fino al giorno in cui avrebbe lasciato questo mondo...`
`Per questi mobili, la strega apparsa per liberarli da tutto questo era anche un'essere pieno di compassione...`
`Nonostante fosse giunto il giorno che Kanon avrebbe dovuto attendere con ansia, era confuso dalla sua incapacità di accettare la cosa con facilità...`
`Qual era il motivo...?`
`{n}Gli venne in mente il volto di Shannon, che amava come una sorella...`
`{n}E, per qualche ragione, il volto di Jessica.`
`"...Nngh."`
`Kanon si morse il labbro per la vergogna...`
`Pensare a Jessica non era permesso ad un mobile...`
`{n}Nonostante ne fosse consapevole, e disapprovasse la relazione di Shannon... come poteva pensare a Jessica in un momento simile...?`
`Messo di fronte alla sua debolezza, provò una punta di ribrezzo.`
`{n}E per dimenticare Jessica, si sforzò a concentrarsi su Shannon.`
`Anche Shannon era un mobile...`
`{n}Non c'era motivo per lei di essere infelice nel giorno in cui ogni cosa sarebbe tornata ad essere nulla...`
`Ma Shannon...`
` a causa della sua relazione con George, aveva conosciuto un sentimento che un mobile non avrebbe dovuto apprendere.`
`Pur non avendo i requisiti per potersi legare a lui, restava immersa in un sogno che non le era concesso di avere.`
`Avrebbe mai potuto Shannon...`
` accettare con gioia qualcosa del genere...?`
`Assolutamente no...`
` Shannon aveva ancora dei rimpianti.`
`{n}Probabilmente, per lei sarebbero diventati un'enorme fonte di dolore straziante.`
`E questi rimpianti... erano stati piantati per mano della strega in persona.`
`Perché?`
` Solamente perché così sarebbe stato {i:più intrigante}...!`
`"...Questo giorno... che Shannon avrebbe dovuto aspettare con impazienza, le darà emozioni che non dovrebbe conoscere,`
` e la porterà a fare pensieri che la feriranno molto...`
` Io... ti ringrazio, per essere venuta a donare il giorno della liberazione a noi mobili..."`
`"E ti odio, per aver reso questo giorno un evento che Shannon avrà difficoltà ad accettare...!"`
`"Volevo che anche tu soffrissi per i tuoi rimpianti, proprio come Shannon...`
`{n}Ma hai continuato ad essere un mobile fin troppo onesto, e non sono riuscita a manipolarti..."`
`"Però sembra che tu voglia molto bene a Shannon, non è così?`
` Kuahahahahahah!`
` I rimpianti di Shannon diventeranno i tuoi...`
` Li trasformerai in odio nei miei confronti...?"`
`"..."`
`"Se vuoi uccidermi, provaci pure...`
` Kueheheheheheheh!`
` Se sei uno dei mobili di Kinzo, dovresti avere abbastanza potere per farlo, no?`
` Ma se mi uccidi, il giorno in cui i mobili potranno riposare non arriverà mai..."`
`"Riusciresti a tollerarlo...?`
` Sarai veramente in grado di rifiutare la liberazione che porto...?`
` Kuahahahahah...!!`
` In ginocchio!"`
`"C-Cosa...?!"`
`"Inginocchiati, e baciami le scarpe...`
` Altrimenti, me ne andrò via da qui...`
`{n}Uscirò fuori e non mi mostrerò mai più..."`
`"Dunque, Kanon?`
` Riusciresti a tollerarlo...?"`
`"...Ngggh..."`
`"Se la porta per la Terra Dorata verrà aperta, la tua vita da mobile piena di sofferenze avrà termine.`
` Se lo desideri, ti darò persino un'esistenza da essere umano.`
` In questo modo sarai sullo stesso piano di Jessica!`
` Anche tu vorrai conoscere il sapore dell'amore...!"`
`"Anche se cerchi di nasconderlo, io lo so...`
` Hai visto Shannon sguazzare nel dolce stagno dell'amore, e hai provato invidia...`
` Tu fremi dalla voglia di conoscere che sapore abbia l'amore...`
` Kuahahah!!"`
`"...Smettila... Smettila...!`
` Stai di nuovo cercando di manipolarmi...?!`
`{n}Non mi lascerò ridurre a un giocattolo per il tuo divertimento...!"`
`"Oh.`
` In tal caso, mi accontenterò di Shannon.`
` Non sei il solo ad avere quei semi piantati.`
` Talvolta ci sono piante che non danno frutto."`
`"Colui che impugnerà la chiave imbarcherà un viaggio lungo la Terra Dorata, in conformità con le seguenti regole.`
` Al primo crepuscolo, offri come sacrifici le sei vittime scelte dalla chiave.`
` Al secondo crepuscolo, i rimanenti divideranno i due che sono vicini..."`
`La strega recitò nuovamente l'epigrafe.`
`{n}Fu un gesto davvero inaspettato, completamente scollegato a quanto discusso fino a quel momento.`
`Tuttavia, il suo sorriso di sfida dava quasi l'impressione che quell'epigrafe fosse una minaccia intesa per Kanon.`
`"...Non capisci...?`
` Affinché la cerimonia dell'epigrafe sia portata a termine, i due che sono vicini devono venire offerti in sacrificio al {i:secondo crepuscolo}..."`
`"Due persone qualsiasi legate fra loro andranno bene.`
` Possono essere un marito e una moglie... o anche una coppia di amanti...`
` Stando alle regole della cerimonia, spetta a me decidere chi verrà scelto, senza dovermi giustificare..."`
`"Non trovi che, per come stanno le cose, non ci sia un sacrificio per il secondo crepuscolo più adatto di Shannon...?`
` Kuahahahahahahahahahah!!"`
`"...L-Lurida..."`
`Kanon lo aveva capito...`
` Fino a quel giorno, era convinto di aver lasciato ogni cosa e di aver vissuto come un mobile, perché era questo quello che era...`
`Ma in realtà, non era vero.`
`Voleva veramente bene a Shannon...`
` Pertanto, quando lei stava male, Kanon partecipava al suo dolore.`
`Se Shannon avesse continuato a restare un mobile,`
` se avesse vissuto in maniera apatica come Kanon, senza alcun rimpianto nella propria vita, lui non avrebbe sofferto così tanto...!`
`La strega aveva in mente di giocare con Shannon, che aveva conosciuto il sapore dell'amore...`
` no, a cui era stato insegnato il sapore dell'amore, e di torturarla a morte.`
`Invece di invitarla nella Terra Dorata come atto di liberazione compassionevole,`
` l'avrebbe tormentata, infliggendole i peggiori supplizi, e avrebbe cercato di renderla un sacrificio umano per una cerimonia scellerata, in quanto lei era una pedina da sacrificare per i suoi scopi...!`
`E questa strega l'avrebbe portata incontro a un destino veramente crudele, solamente perché lo trovava interessante...`
`E come se non bastasse, stava minacciando di fare ciò in modo che Kanon, il quale finora non si era piegato alla strega neanche una volta, si arrendesse in quell'istante...`
`Era tutto avvenuto senza che muovesse un dito...`
` Nonostante si fosse opposto alla strega senza accontentarla, alla fine aveva solamente reso le cose più avvincenti per lei...`
`Dopotutto, lui era un mobile.`
` Anzi, un giocattolo...`
` Loro non erano nient'altro che giocattoli che esistevano al solo scopo di distrarla dalla noia...!`
`"...Male... dizione..."`
`"Cosa farai, Kanon...?`
` Se ti inginocchierai, non ci sarà bisogno di scegliere Shannon come sacrificio, no?`
` Kuahahahahahahahahahah!`
` Ho sempre voluto far sottomettere un giocattolo come te almeno una volta.`
` Kuahahahahahahahahahah, ehihihihihihihih!!"`
`La strega derise Kanon con una risata volgare, senza neanche un briciolo di eleganza...`
`Sì, lei era riuscita a prevedere la sua resa persino prima che lui stesso se ne convincesse...`
`"...Nnngh..."`
`...Kanon... scelse di inchinarsi di fronte alla strega con entrambe le ginocchia...`
`Non gli importava cosa sarebbe successo...`
`Tuttavia... l'unica cosa che non poteva sorvolare...`
` era che Shannon, la quale durante i suoi giorni da mobile gli aveva dato l'unica ragione di vivere...`
` venisse trattata come un giocattolo...`
`Pertanto...`
` baciare le scarpe della strega... per Kanon era un giuramento semplice...`
`Nel momento in cui le sue labbra tremolanti toccarono effettivamente la scarpa della strega...`
`{f:5:Beatrice}, dopo aver mostrato un'espressione di estasi sul suo volto... scoppiò in una grande risata.`
`In quell'esatto istante, la strega, che si era stancata di vivere per mille anni, fu pervasa da un sentimento maligno, che costituiva il suo unico scopo di vita...`
`Dopo aver finito di pranzare, i parenti si spostarono nel salotto.`
`Rosa aveva comprato una rinomata marca di té nero da un negozio di Ginza ben conosciuto.`
` Venne servito a tutti, e il salotto venne pervaso da un aroma molto gradevole...`
`Dato che i ragazzi erano insieme agli adulti,`
` questi ultimi all'apparenza interagivano tra loro come una famiglia normale, parlando in maniera affabile degli ultimi avvenimenti e su come stessero crescendo i loro figli.`
`Dato che fuori stava piovendo, i ragazzi non erano usciti fuori a giocare,`
` e non potevano far altro che guardare la TV in quel modo.`
`Maria era una patita della televisione,`
` e continuava a guardare i programmi noiosi dell'ora di pranzo senza stancarsi, facendo versetti tra sé e sé.`
`All'inizio Battler si unì a lei, e sembrava che ciò avesse rinforzato il loro legame,`
` ma lui quella mattina si era svegliato presto, e man mano fu colto da un attacco di sonno...`
`"...Fuaaaah..."`
`"Oh, che gran sbadiglio.`
` Ti sei alzato molto presto stamattina?"`
`"...Beh, qualcosa del genere.`
` Il rumore della pioggia mi ha allentato la tensione, e ora mi sta venendo sonno."`
`"Tensione?`
` Eheh, facevi tanto lo spaccone, ma in realtà eri teso, vero?"`
`"Lo ero a modo mio, ma sì...`
` Fuaaaaaaaaaah..."`
`Battler fece ancora una volta un gran sbadiglio, e si sdraiò con calma sul divano.`
`A quanto pare sembrava veramente stanco.`
`George e gli altri provarono a parlargli, pensando fosse dovuto alla noia, ma quando capirono che era veramente assonnato, decisero di lasciarlo stare.`
`"Oh, cielo.`
` Si dice che se ti sdrai subito dopo aver mangiato, il cibo diventerà uno sgombro.`
` Ohohoh...!"`
`"...Smettila di scherzare.`
` Gouda-san ha detto che stasera ci sarà bistecca di vitello.`
` Diventerebbe una bistecca di sgombro."`
`"Kumasawa‐san.`
` Mi sembra parecchio stanco.`
` Potresti portare una coperta?"`
`"Ohohoh.`
` Ecco qua."`
`Kumasawa prese una coperta da uno scaffale...`
`{n}Nell'ampio salotto non faceva freddo, ma l'aria si era fatta un po' fresca...`
`Per cui, quando Battler prese la coperta si avvolse subito in essa, come un piccolo di tartaruga.`
`"...Hai davvero sonno.`
` A che ora vorresti alzarti?`
` Ci penserò io a svegliarti."`
`"...Nah, è indifferente...`
` Potete svegliarmi se vi servo per qualcosa...`
` Se non c'è niente, potete lasciarmi dormire per tutto il tempo...`
` Buonanotte..."`
`"Uuh?`
` Battler dorme?`
` Un pisolino?`
` Un pisolino?`
` Uuh, uuh, anche Maria lo farà!"`
`"E-Ehi, Maria.`
` Lascia stare Battler, è assonnato.`
` Kumasawa-san, potresti darci un'altra coperta?"`
`Non si poteva essere certi che Maria volesse davvero fare un pisolino.`
`{n}Probabilmente aveva visto Battler avvolto in una coperta e voleva fare lo stesso.`
`Quando ricevette la coperta da Kumasawa, la avvolse attorno a sé con felicità, e si accampò nuovamente di fronte alla TV.`
`"Tsk...`
` Noi cugini ci siamo finalmente riuniti tutti dopo sei anni.`
` E questo qua proprio non ci arriva che è lui l'ospite d'onore di questa riunione di famiglia?"`
`"...Posso sentirtiii...`
` Abbiamo pranzato con calma, senza contare che fuori piove e c'è un tifone...`
` Non c'è nulla da fare, quindi significa che non è ancora arrivato il mio momento."`
`"Non contarci troppo.`
` Con questo tuo atteggiamento passivo, se non farai niente finché non succede qualcosa, la tua vita sarà piuttosto noiosa, sai?"`
`"...Ti sbagli, non era questo quello che intendevo...`
` Come posso dirlo...?`
`{n}Ho deciso di pensarla in questo modo, durante momenti del genere...`
`{n}Non è il mio momento."`
`"Se questa fosse una recita, non sarebbe il mio momento di salire sul palco...`
` Quindi la cosa migliore da fare è rimanermene buono dietro le quinte."`
`"Sei tu l'unico protagonista della tua vita, no?`
` Perché ti stai comportando come se fossi una spalla...?`
` Devi salire sul palco da solo, con le tue forze."`
`"...Mi hai frainteso.`
` Quello che voglio dire è che ora non è il mio momento...`
` Kuaaaaaaaaaah...`
` Scusate, ho sonno e ho i pensieri confusi...`
` Lasciatemi stare...`
` Grunf, grunf..."`
`"Non sembra mentire.`
` È così assonnato che sta vaneggiando...`
` Per ora lasciamolo in pace."`
`"Ehi, non posso lasciare che la faccia franca...`
` Sei tu l'unico protagonista della tua vita.`
` Voglio discuterne un attimo con Battler in maniera seria!"`
`"È solo mezzo addormentato.`
` Non prenderlo troppo sul serio."`
`"...Sai una cosa?`
` Questo atteggiamento mi ricorda quelle persone che, se non possono essere gli attori principali, non vogliono salire sul palco...`
` Per qualche motivo la cosa mi dà un fastidio tremendo..."`
`Jessica girò lo sguardo in lontananza, fuori della finestra, verso il roseto grigiastro oscurato dalla pioggia...`
`Quando posò la fronte sul vetro, si sentì come se la piacevole sensazione di freddo stesse scacciando via memorie che non voleva ricordare...`
`"...Cosa vuol dire che non è ancora il tuo momento?`
` Allora... {i:quand'è} che salirai sul palco...?"`
`Se la vedi così, chi pensi che possa essere il protagonsita su questo palco...?`
`"...Non puoi fare quello che ti pare e piace...`
` Che roba è questa...?!`
` Non ha alcun senso...!!"`
`"Mhmhmhmhmhmhmh...!`
` È che la tua teoria riguardante le diciotto o diciannove persone, che stai usando come ragione per negarmi, è davvero spassosa...`
` Così tanto, che ho provato ad usare una mossa differente."`
`"La ragione principale per cui tu mi neghi si basa solo sul fatto che io non sono un pezzo disposto all'interno della scacchiera.`
` Allora perché semplicemente non mostrarti per prima la regina in questo modo?`
` Aprire la strada per la regina all'inizio del gioco non è forse una mossa classica negli scacchi?"`
`"...N-Non fare giochetti con me...`
` Col cavolo... che accetterò una cosa del genere, hai capito?!`
` Mi stai dicendo che una strega si fa un giretto e poi entra dall'ingresso?!`
` Piantala con le cazzate!!"`
`"Che ti prende...?`
` Nell'ultima partita ti ho lasciato muovere a tuo totale piacimento, giusto...?`
` Stavolta non farò niente più che muovere i pezzi per adattarmi alle tue mosse...`
` Già ti arrendi alla prima mossa...?"`
`"...B-Bastarda...`
` Non prendermi in giro!`
` Chi ha parlato di arrendersi?!`
` Gran bella mossa, ma muoviti pure come ti pare."`
`"Ah, quindi il tuo turno è ben lontano dall'essere finito...?`
` Muoviti come preferisci!`
` Assembla una formazione salda finché potrai."`
`"Stai certa che resisterò.`
` Stai certa che ti metterò all'angolo!!`
` Non voglio nessuna scusa, fatti sotto con il meglio che hai..."`
`"Ce ne vorrà ancora per farmi accettare robe come le streghe..."`
`"Certo, poco fa sembrava che il dolcetto di Maria fosse stato risistemato con la magia,`
` ma tu avresti potuto in realtà nascondere in tasca un altro dolcetto identico, scambiarli tra loro in maniera teatrale, e far sembrare che tu l'abbia riparato con la magia!`
` Eh sì, sicuramente è andata così, è inutile, è tutto inutile...!"`
`"...Ohoh?`
` Rosa ha visto il momento in cui il dolcetto si dissolse nelle farfalle, vero?"`
`"C-Che ne so io!!`
` Quella roba era un'allucinazione, o un trucco... oppure avrà semplicemente visto male!!`
` Non è un problema rilevante!!"`
`"Kuahahahahahahah!!`
` Quindi tralasci la parte in cui non hai una spiegazione perché non è importante...?`
` Capisco, è questa quindi la mossa con cui vuoi ribattermi...?"`
`"Kuahahahahahahah... Ti sei scavato la fossa da solo...`
` Battler Ushiromiya...`
` Fuhahahahahahahahahahah...!!`
` Non è ancora il tuo turno.`
` Lasciami proseguire la mia mossa per un altro po'.`
` Il Turno della Strega è appena iniziato!!"`
`Quando i parenti cominciarono a sentire Battler russare, uscirono dal salotto per poi prendere strade diverse, lasciandolo così dormire in pace.`
`Nonostante l'atmosfera nel salotto, con tutte le persone lì riunitesi, era stata così vivace...`
` una volta che si dispersero nello stesso momento, venendo poi risucchiati dall'enorme villa, si creò un silenzio lugubre, dove l'unico suono presente era quello della pioggia...`
`"No.`
` Non ho mai incontrato una persona del genere...`
` E tu, sorellona?"`
`"...Mai incontrata una così...`
` Ne sei sicura, Kirie-san?"`
`"...Io l'ho solo salutata per un attimo, quando era arrivata nel salone d'ingresso.`
` Sembrava essere sulla ventina.`
` Le ho detto il mio nome, ma lei non mi ha detto il suo...`
` Genji-san le stava facendo da cicerone, e l'ho vista salire al primo piano."`
`"Allora si farebbe prima a trovare Genji-san e chiederlo direttamente a lui.`
`{n}Che situazione strana che è questa, però..."`
`La donna misteriosa aveva parlato a Kirie.`
`{n}Le aveva sogghignato senza presentarsi, dicendole che avrebbe dovuto avere almeno una vaga idea di chi fosse...`
`Ciò le fece venire in mente una persona...`
`{n}Ed era la sua sosia, la strega del ritratto...`
`"Questa persona stava cercando di dire che lei...`
` fosse la strega del ritratto?"`
`"Ho capito che era quello il motivo per cui stava ridendo...`
` Anche se era il nostro primo incontro, lei parlava come se fosse già a conoscenza del fatto che io sono la tua seconda moglie."`
`"...Sorellona.`
` Davvero non conosci una come lei?"`
`"Come sei petulante.`
` Non ho mai visto una bionda come quella andarsene in giro per la villa!"`
`"Non concentriamoci su queste cose...`
` Il problema è che questa donna potrebbe presentarsi con il nome di Beatrice, e dire di essere l'amministratrice dei beni di nostro padre."`
`"O forse... intende dichiarare di essere la figlia di una sua amante, e di ottenere una porzione dell'eredità...`
` In ogni caso, nel nostro mazzo di carte è stato mischiato un jolly imprevisto...`
` L'ha chiamata nostro fratello...?`
` Oppure è stato nostro padre...?"`
`"Non va bene...`
` Abbiamo continuato a pensare che, se avessimo abbindolato per bene nostro fratello, avremmo concluso qualcosa...`
` Ma questo ci riporta al punto di partenza."`
`"...`
`Io non so che tipo di trame ordisci a mia insaputa, caro...`
` ma sembra che ci sia stato dato un po' di tempo per effettuare una contromossa."`
`"...Già.`
` Se l'alternativa è venire colti di sorpresa dalla biondina che appare dal nulla durante la cena,`
` è meglio usare quel po' di tempo che abbiamo per discutere su una contromossa, e farlo adesso."`
`"...Visto che non sappiamo che cosa ci faccia qui, non sono molte le contromosse che possiamo scegliere...`
` Quali possono essere le sue mire...?"`
`"Ma è ovvio!`
` È qui per affermare di essere il successore legittimo dell'eredità di nostro padre!`
` Nostro padre è rimasto infatuato di {f:5:Beatrice} sin da allora.`
`{n}Se avesse avuto una figlia da lei, sarebbe il primo a dire di volerle lasciare tutti i suoi beni!`
` Potrebbe anche tirar fuori qualche strano testamento...!"`
`"Se finissimo in un tribunale per questo, probabilmente potremmo reclamare solo la metà di un quarto delle somme...`
` Ma finchè il processo non sarà concluso, non credo che potremmo dividere l'eredità."`
`"...Questo è un problema.`
` Per me, e per Rudolf!`
` E ovviamente anche per Rosa, giusto?"`
`"...Ognuno di noi ha un motivo per avere urgente bisogno di un sacco di soldi...`
` E ciò è la nostra più grande debolezza.`
` In tal caso... qual è il suo scopo?`
`{n}Kirie... sei riuscita a intuirlo?"`
`"...`
`È la prima volta che sento qualcosa di simile, ma il presupposto è che abbiamo urgentemente bisogno di una grossa quantità di denaro, giusto?"`
`"...Ngh..."`
`"...Kirie-san.`
` Negli affari fra uomini si devono raggruppare risorse, nel momento in cui si è nell'offensiva.`
` Sii comprensiva."`
`"...Che cooosa, Rudolf?`
` Non ne hai parlato con Kirie-san?"`
`"...Perdonatemi.`
` Non intendevo nasconderglielo...`
` A dire il vero, un po' sì..."`
`"È tutto a posto.`
` È un argomento che hai ritenuto di non doverne discutere con me,`
` per cui non insisterò oltre..."`
`"Ciò che è più importante è scoprire a cosa ambisce la Strega Dorata, giusto?"`
`"Sì...`
` Se metti insieme tutto quello di cui abbiamo discusso, saresti in grado di prevedere le mosse che potrebbe fare il nemico?"`
`Rudolf riponeva un certo grado di fiducia nella peculiare scuola di pensiero di Kirie, il ‘ragionamento a scacchiera’.`
`Naturalmente, il conforto era praticamente identico a quello offerto da un indovino,`
` ma quando Rudolf metteva a punto qualche strategia importante, i consigli di Kirie lo avevano sempre aiutato molto...`
`Kirie premette un dito sulla fronte, e ci pensò su per un po'...`
`"...Se consideriamo il fatto che la sua venuta sia stata tenuta nascosta fino ad oggi,`
` uno dei suoi obiettivi è quello di sorprenderci in qualche modo..."`
`"Non possiamo sapere se abbia a che fare con il patrimonio o con l'essere riconosciuta come una sua parente."`
`"Ma visto che la sua venuta è rimasta un segreto fino ad oggi,`
` potrebbe significare che non voleva farcelo sapere anticipatamente, in modo da non permetterci di ribattere.`
` Ergo, si potrebbe presumere che una nostra reazione potrebbe ostacolare il suo obiettivo...`
` Chiaro?"`
`"Ho capito...`
` Supponiamo che, ad esempio, abbia un testamento che papà aveva redatto in passato, o un elemento che potrebbe dimostrare il riconoscimento della sua consanguineità,`
` o qualcosa su questa falsariga..."`
`"Se avesse avuto qualcosa di incontrovertibile, o comunque una prova certa, sarebbe stata lei semmai ad avvertirci."`
`"...Questo è vero.`
` Dato che siamo in una posizione in cui dubitare di lei, avrebbe dovuto invece farsi accompagnare da un avvocato o da un perito,`
` e lanciarci contro delle prove spiazzanti.`
` Sempre se può farlo."`
`"Mmmh...`
` In altre parole, il fatto che l'avversario stesse puntando a un attacco a sorpresa, indica che non è in grado di vincere in uno scontro diretto.`
` Ha senso.`
` Le carte che garantiscono la vittoria devono essere giocate allo scoperto.`
`{n}Al contrario, usarle in modo contorto potrebbe ridurne l'impatto."`
`"Per concludere...`
` prevedo che sarà tirata fuori una sorpresa non da poco,`
` collegata, in maniera diretta o meno, alla questione dell'eredità a cui siamo tutti ossessionati...`
` Il lato avversario probabilmente vuole lasciare un impatto sufficiente a sopraffarci..."`
`"Ma per quanto questo impatto possa essere forte, non è insormontabile."`
`"In altre parole... abbiamo dei margini da sfruttare a nostro vantaggio."`
`"Hai proprio un gran cervello!`
` Anche solo sapere ciò è molto rassicurante!`
`{n}In pratica, stai dicendo di non lasciarci trascinare dal ritmo dell'avversario."`
`"...In fin dei conti, è una conclusione logica incredibilmente semplice.`
`{n}Noi risponderemo con calma a prescindere da cosa farà l'avversario, senza andare nel panico...`
` Queste sono le basi delle tecniche di negoziazione.`
` Non basta per poter dire di aver compreso come pensa l'avversario."`
`"Ma che dici...`
` Come al solito, sei stata fantastica...`
` Ora che sappiamo di avere degli attimi di respiro per attaccare, possiamo permetterci di rilassarci un po'."`
`"Quello che non sappiamo è il legame tra lei e Klaus-san.`
` È una sorpresa anche per lui, oppure è stato Klaus-san stesso a convocarla?"`
`"Se si tratta della seconda ipotesi, le cose potrebbero davvero complicarsi."`
`"...Vero...`
` Convocare in segreto una donna misteriosa nel giorno della riunione di famiglia...`
` È un atto spregevole, ma sembra qualcosa che mio fratello potrebbe fare."`
`"Facciamo così, sorellona...`
` A meno che lei non riesca a provare chiaramente la sua identità, noi non la riconosceremo in alcun modo."`
`"È la cosa migliore da fare...`
` Senza contare che non si è nemmeno presentata a Kirie-san...`
` Non possiamo permettere che le affermazioni di una donna dall'identità sconosciuta disturbino la nostra riunione."`
`"...Potrebbe dimostrare che faccia parte della famiglia.`
` Se dovesse provare che il sangue di papà le scorre nelle vene, per esempio con un libretto di maternità, noi non potremo fare nulla."`
`"Possiamo sospettare la falsità di qualsiasi elemento di prova.`
` E anche se fossero autentiche, dovrebbe andare in un ospedale per poter dimostrare che sia lei la persona in questione...`
` Perlomeno, sarà impossibile provarlo qui e adesso a Rokkenjima."`
`"...Hai ragione.`
` In breve, la situazione è questa:`
` non importa cosa ci verrà mostrato ora a Rokkenjima, non lo accetteremo mai come vero."`
`"Finché il tifone non sarà passato, e questa persona non ci avrà presentato delle prove in un luogo appropriato, noi non potremo credere a nulla...`
` Uhuhuhuh."`
`"Trovare cavilli di ogni tipo è la tua specialità, sorellona.`
` Contiamo su di te."`
`"Stai scherzando?`
` Anche tu darai una mano...`
` Abbiamo bisogno di denaro.`
`{n}Ci serve subito, e in gran quantità!`
` Siamo tutti nella stessa barca..."`
`"Non possiamo tollerare che una donna misteriosa apparsa qui all'improvviso rovini le nostre mire all'eredità...!"`
`Sia Rudolf che Eva, in quanto fratelli, si alleavano sempre in circostanze del genere,`
` non potendo sopportare che la loro eredità venisse portata via da un'estranea.`
`Notando la loro aria risoluta, Kirie piegò leggermente la testa di lato e fece un piccolo sospiro, guardando fuori dalla finestra nel mentre.`
`Fuori la pioggia batteva ancora forte, e tutto era grigio e privo di vita.`
`Il giardino stupendo, che in precedenza era baciato dal sole, sembrava come se in realtà non fosse mai esistito.`
`Per qualche ragione, nella testa di Kirie risuonavano le parole pronunciate da Eva poco prima...`
`...‘In breve, la situazione è questa:`
` non importa cosa ci verrà mostrato ora a Rokkenjima, non lo accetteremo mai come vero’.`
`C'era qualcosa di insolito in quelle parole.`
`In quel frangente, l'isola era stata isolata da un tifone, ed era inaccessibile.`
`{n}Lì non c'erano strutture pubbliche, e nemmeno ospedali.`
`Per cui, in quest'isola si poteva asserire che qualsiasi attestato mostrato potesse essere falso, a prescindere da quale organizzazione fosse stato rilasciato.`
` Dimostrare la verità era qualcosa di impossibile.`
`Erano tagliati fuori dal mondo esterno, ed ogni verità confermabile nel mondo esterno sarebbe stata etichettata come {i:menzogna}...`
`Questo significava che...`
` in quel momento, a Rokkenjima non esisteva nulla che potesse essere veritiero...?`
`Che la {i:menzogna} fosse l'unica forza dominante?`
`Tutto ciò dava quasi l'illusione che...`
` fossero stati tranciati via mondo degli umani, fatto di verità...`
` finendo in un mondo di menzogne...`
`Kirie ripensò nuovamente all'aspetto di quella donna.`
`E ripensò anche alla strega del ritratto.`
`In quell'isola, separata dal mondo degli umani e finita in quello dei non umani... era giunta una creatura inumana.`
`Kirie non riusciva a fare a meno di pensare a quanto fosse sinistro il sorriso comparso sul volto di quella donna...`
`Ho la sensazione che, nell'interpretare quel sorriso angosciante...`
` il mio ragionamento a scacchiera abbia frainteso una premessa fondamentale...`
`Già,`
` il suo sorriso sembrava quello di un essere sovrannaturale, che mi guardava dall'alto in basso.`
` Ho ragionato basandomi sul presupposto che l'avversario fosse {i:umano} come noi...`
`Tuttavia,`
` poteva essere una creatura inumana comparabile all'isola stessa, a cui non andavano applicati i sistemi di valori degli umani.`
`Se le cose stavano così...`
` ogni forma di ragionamento sarebbe stata futile.`
`{n}Per quale motivo quel giorno la strega era stata invitata lì?`
`Solo una cosa era certa...`
` che in quel preciso istante, lei era da qualche parte in quell'enorme villa...`
`"...Maria...`
` Oggi, intorno all'ora di pranzo, noi... avevamo incontrato fuori qualcuno, vero?`
` Era una donna.`
` Lei... chi era?"`
`"...Uuh.`
` L'ho detto un sacco di volte...`
` È {f:5:Beatrice}."`
`"Maria, hai mai incontrato {f:5:Beatrice} prima...?"`
`"Uuh.`
` La vedo ogni anno."`
`"Ogni anno...?`
` A Rokkenjima, in questa villa?"`
`"Uuh."`
`"...Non so che vuol dire ‘uuh’!`
` È vero o no?!"`
`"...Sì."`
`"Da quanto tempo la frequenti?`
` Da quanti anni?!"`
`"...Uuh...`
` Non lo so."`
`"Non lo sai?!`
` Come?!`
` È dall'anno scorso?`
` Due anni fa?!"`
`"...Da molto prima...`
` Uuh."`
`Rosa era senza parole...`
` In quell'isola c'era solo la villa della famiglia Ushiromiya.`
` Pertanto, non potevano esserci altre persone, al di fuori di quelle che conosceva.`
`Eppure, Maria aveva detto di aver incontrato quella donna sospetta ogni anno, durante le riunioni di famiglia...`
`Se quello che Maria aveva detto fosse vero...`
` ogni anno, quella strana donna dal nome di {f:5:Beatrice}, si trovava nel luogo in cui si teneva la riunione di famiglia...`
`Era assurdo.`
`Stava forse dicendo che una donna sospetta fosse presente ogni anno nel luogo dove si teneva la riunione di famiglia, senza che nessuno mai se ne accorgesse...?!`
`Anche se giusto poche ore prima Rosa l'aveva incontrata di persona nel roseto,`
` fu presa da una strana sensazione, che le diceva di non accettarne l'esistenza...`
`‘Che {i:cosa} diavolo avevo incontrato a mezzogiorno, nel roseto tormentato dal vento per via del tifone in avvicinamento...?’.`
`"...Maria.`
` Hai detto che la vedi ogni anno...`
` Che cosa fai quando vi incontrate?"`
`"Uuh.`
` Canto canzoni, e mi alleno nella magia.`
` Imparo come si disegnano i pentacoli."`
`"D-Davvero?`
` È fantastico...`
` Maria, tu disegni spesso sul tuo quadernino quegli scarabocchi...`
` scusa, quei pentacoli, vero?`
` Ti ha insegnato anche quelli?"`
`"Uuh!`
` {f:5:Beatrice} mi ha disegnato degli esempi!`
` Dai, dai, guarda! Guarda!"`
`Maria rovistò tutta contenta nella sua borsa...`
`E da essa tirò fuori un quadernino, iniziando a sfogliarne le pagine.`
`Gran parte delle pagine erano ricoperte da scarabocchi, nel senso letterale della parola.`
`Avevano tutti l'aria di essere legati all'occulto,`
` e Maria, la quale girava allegramente fra le pagine, avrebbe potuto sentirsi offesa nel saperlo, ma erano semplicemente sgradevoli alla vista.`
`"Guarda! Ecco!`
` Me l'ha disegnato {f:5:Beatrice}!!`
` Uuh!!"`
`Su ogni pagina mostrata da Maria vi era disegnato un ennesimo, inquietante cerchio di magia...`
`Inoltre, bastava una semplice occhiata per intuire che non era stata Maria a disegnarli.`
`La forza del tratto, lo spessore delle linee, la nitidezza delle forme...`
`{n}Tutto questo di per sé non era abbastanza per ricostruire il profilo della persona che li aveva tracciati,`
` ma permetteva di comprendere che si trattava senz'altro di qualcuno più grande di Maria.`
`Rosa doveva ormai accettarlo per forza...`
`A Rokkenjima c'era davvero una persona di cui ne aveva ignorato l'esistenza fino ad ora,`
` e che per giunta aveva anche giocato con Maria ogni anno, durante le riunioni di famiglia.`
`"...Maria.`
` Uhm, la strega {f:5:Beatrice} vive qui...?`
` Oppure abita fuori dall'isola come noi...?"`
`"Uuh...`
` {f:5:Beatrice} vive su quest'isola, perché lei è la strega di Rokkenjima."`
`"...Quindi, stai dicendo che vive qui anche nei giorni in cui non c'è la riunione di famiglia... giusto...?"`
`"Uuh."`
`"Non so cosa voglia dire quel tuo ‘uuh’!`
` Allora?!"`
`"...!`
` Sì...`
` Uuh."`
`O-Oddio, oddio...`
`{n}Non potevo crederci, non potevo crederci...!`
`Da quanto tempo quella strega misteriosa viveva sull'isola?!`
`Io qui in passato ci abitavo.`
`{n}Avevo vissuto in quest'isola, in cui passavo il tempo nella villa e nel roseto.`
`Eppure, una strega del genere non l'ho mai...`
` incontrata...`
` credo...`
`"Mamma...?`
` Mamma...?`
` Tutto bene...?`
` Mamma...?!"`
`"...Mi fa male... la testa..."`
`...Probabilmente i miei ricordi si stavano mescolando a quelli di quando ero una ragazzina.`
`Quando ero piccola, al contrario di Maria, ero terrorizzata dalla strega.`
`{n}Quindi per me, il nome ‘{f:5:Beatrice}’ era sinonimo di qualcosa di spaventoso...`
`Perciò, l'apparizione di quella donna che si faceva chiamare in quel modo, sicuramente aveva fatto sì che le paure di quando ero una ragazzina si fossero risvegliate...`
`Non poteva essere una strega...`
` Doveva essere per forza {i:un'umana} che si faceva chiamare {f:5:Beatrice}, vero?`
`Giusto...`
` La lettera che mi era stata affidata dalla strega...`
` Cosa mai poteva essere?`
`Rosa tirò fuori dalla tasca la lettera in stile occidentale...`
`Era la lettera che portava lo stemma della famiglia Ushiromiya, che Kinzo usava nelle lettere scritte di suo pugno...`
` Ed era stata persina sigillata con della ceralacca rossa, che proveniva dall'anello del capofamiglia in possesso di Kinzo...`
`Il che voleva dire... che quella lettera apparteneva al capofamiglia degli Ushiromiya...`
` In altre parole, era da parte di nostro padre.`
`Perché la portava con sé una donna che si faceva chiamare {f:5:Beatrice}, e perché l'aveva consegnata a me?`
`Giusto.`
` Se non sbaglio, aveva detto di leggerla ad alta voce a cena...`
`{n}Cosa diamine poteva esserci scritto...?`
`Rosa era attanagliata dal dubbio,`
` il dubbio che, con l'apertura della lettera, avrebbe potuto rilasciare qualche terribile sventura...`
`Tuttavia, allo stesso tempo, le crebbe anche la curiosità di voler sapere prima degli altri fratelli cosa ci fosse scritto all'interno.`
`Con un po' di buon senso... si poteva presumere che all'interno vi fosse scritta una decisione importante riguardo l'eredità di suo padre.`
`Già... non poteva non essere relativa a ciò, se era tenuta dalla donna che si faceva chiamare {f:5:Beatrice}...`
` Voleva dire che l'eredità sarebbe stata divisa non tra quattro, ma cinque persone, fra cui anche lei...?`
`Avevo bisogno di una grossa somma di denaro... e non potevo aspettare a lungo.`
`Mi sentivo una figlia degenere per discutere sulla spartizione dell'eredità di nostro padre mentre era ancora in vita...`
` Ma allo stato attuale, non potevo concedermi di sognare a occhi aperti...`
`Ed ero persino in combutta con i miei fratelli Rudolf ed Eva per estorcere soldi da nostro fratello Klaus.`
` Considerando la mia situazione... per me l'apparizione della strega non poteva che essere presagio di sciagura...`
`Cosa poteva esserci scritto...?`
`{n}Doveva senz'altro essere qualcosa di agghiacciante...`
`Avrei dovuto leggerlo di nascosto prima degli altri?`
`La strega aveva richiesto di farlo a cena, il momento in cui tutti erano riuniti...`
` Ma in tal caso, perché non poteva leggerlo lei stessa ad alta voce durante la cena?`
`Perché prendersi la briga di affidare la questione a me?`
` Voleva dire che, in pratica, non era rilevante se l'avessi letta di nascosto per prima...?`
`Avrei fatto meglio a leggerne prima il contenuto...`
`{n}Ero consapevole che ciò avrebbe infranto la promessa...`
`Ma non potevo concedermi di sognare a occhi aperti...`
`A seconda del suo contenuto, avrei fatto meglio a consultarmi con i miei fratelli Eva e Rudolf...`
` Quando si trattano di queste cose, la sorellona e gli altri hanno sempre delle ottime pensate...`
`Quando deglutii con forza... e posai la mano sulla ceralacca rossa...`
`All'improvviso qualcosa tirò la mia manica, e lanciai un piccolo urlo.`
`"...C-Cosa...?!`
` M-Maria?`
` Non spaventarmi.`
` Che c'è?"`
`"...Uuh...`
` Non puoi."`
`"Eh...?"`
`Nel vedere l'espressione di Maria, inquietantemente simile a quella della strega, Rosa sentì un brivido lungo la schiena...`
`"...{f:5:Beatrice} ha detto alla mamma di leggere quella lettera a cena.`
` Non puoi infrangere una promessa fatta con una strega...`
` Kihihihi{0}hi{0}hi{0}hi{0}hi{0}hi{0}hihih..."`
`"T-Ti sbagli.`
` Volevo solo guardare un attimo la busta...`
` Manterrò la mia promessa...`
` Dopotutto, la mamma dice sempre a Maria di rispettare i patti...`
` Ovviamente lo farà anche la mamma..."`
`"Sì.`
` Mamma è una brava ragazza...`
` Kihihihihihihihihih..."`
`"Q‐`
`Quella risata...`
` Piantala, non è bella da sentire."`
`"...Uuh."`
`"Ora che ci penso, anche tu hai ricevuto una lettera, Maria...`
` Che cosa c'è scritto?"`
`"Non l'ho aperta...`
` {f:5:Beatrice} ha detto di non aprirla finché non verrà il momento di farlo.`
` Perciò la terrò con gran cura...`
` Uuh."`
`"C-Capisco...`
` Ascolti con molta attenzione quello che dice {f:5:Beatrice}, vero, Maria?"`
`"Uuh.`
` Maria è l'apprendista di {f:5:Beatrice}, quindi ascolta bene quello che le dice la sua maestra."`
`"...C-Capisco."`
`"...?!"`
`Rosa si rese conto di una cosa...`
` Nello sguardo di Maria... c'era al contempo la luce di un'altra persona...`
`Se avesse infranto le regole, e avesse aperto la busta lì, {f:5:Beatrice} sarebbe sicuramente venuta a saperlo.`
`Perché Maria era l'apprendista della strega...`
`{n}Maria era in contatto con quella strega...`
`"...Mamma manterrà la sua promessa.`
` Quindi dì a {f:5:Beatrice} di non preoccuparsi, ok?"`
`"Uuh!`
` Glielo dirò."`
`"...Senti, Maria...`
` Vorrei parlare con {f:5:Beatrice}, ma mi stavo chiedendo, cosa dovrei fare per incontrarla...?"`
`"Non lo so...`
` {f:5:Beatrice} appare sempre all'improvviso, perché è molto capricciosa.`
` Maria non conosce un modo per incontrarla..."`
`"Ma sai, lei sta sempre a guardare Maria.`
` Quindi, se Maria finirà nei guai, stai certa che lei la salverà poco dopo...`
` Ha sicuramente fatto svanire la sua forma, e si starà nascondendo vicino a me...`
` Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hihih."`
`"...N-Non ti dico sempre di farla finita con quella risata?!!"`
`Rosa colpì istintivamente la testa di Maria...`
` Ciò fermò la sua risata... ma non fu in grado di cancellare il sentore di sciagura che aleggiava nei suoi occhi.`
`Rosa fece un giuramento...`
` Finché non avrebbero quantomeno lasciato quell'isola, non avrebbe mai lasciato Maria da sola...`
`Non poteva più permettere che sua figlia entrasse in contatto con una creatura ignota...`