`"...Maria non è tornata...`
` Mi chiedo se sia stata rimproverata un'altra volta da zia Rosa."`
`Maria era costantemente esagitata per Halloween, sin da quando l'avevano incontrata all'aeroporto...`
`Ma forse aveva esagerato un po' troppo,`
` e il gran baccano che fece sull'aereo, sulla barca e anche durante il pranzo, la portò a venire richiamata diverse volte da Rosa.`
`In momenti come quelli, zia Rosa raramente la rimproverava in pubblico...`
`{n}Il più del volte la chiamava verso una parte isolata, e la rimproverava quando erano sole.`
`Quindi pensarono che, se Maria era stata chiamata altrove in quel modo, sicuramente stava venendo sgridata.`
`Quando guardarono l'orologio, si erano già le fatte le sei di pomeriggio.`
`{n}Naturalmente, non credevano che Maria stesse venendo rimproverata per tutto questo tempo.`
`Forse era l'ora in cui iniziava qualche anime che lei guardava ogni settimana.`
` Probabilmente era rimasta ancora nel salotto della villa.`
`"Può essere che il signorino Battler si sia svegliato, e che stiano giocando assieme."`
`"Maria-chan pensa che Battler-kun sia come un nuovo amico...`
` Sono sicuro che si sia divertita molto quando ha giocato a fare Halloween con lui all'aeroporto."`
`"Anche Battler se la stava spassando un sacco.`
` Sarà pure cresciuto di fisico, ma non è cambiato di una virgola rispetto al passato."`
`"Concordo...`
` Ho l'impressione che il signorino Battler sia rimasto lo stesso di sei anni fa."`
`"Shannon, tu ricordi com'era Battler-kun sei anni fa?"`
`"Sì.`
` Lui era, come dire, sprizzante di energie.`
` Uhuhuhuh."`
`"Anch'io ricordo di come noi quattro giocavamo assieme sei anni fa.`
`{n}Ti atteggiavi molto da sorella maggiore, Shannon."`
`"Vero.`
` Credo che all'epoca fosse più saggia di quanto non lo sia ora.`
` Ahahahahah!"`
`"A-All'epoca io, ehm... non avevo compreso la mia posizione, per cui...`
` Ecco... mi sono comportata male per diverse volte..."`
`"...Non preoccuparti, lo capiamo.`
` Tralasciando il tuo lavoro, vorremmo che tu rimanga nostra amica, proprio come ai vecchi tempi in cui passavamo il nostro tempo libero in questo modo."`
`"Esatto...`
` Puoi fare una distinzione tra la Shannon domestica e la Sayo fuori servizio...`
` Mica sei una schiava, stai solo lavorando come domestica, no...?"`
`"Io penso che tu, Shannon...`
` anzi, Sayo, sia la mia amica più cara."`
`"...Le sono molto grata, signorina."`
`Sembrava che Shannon avesse inteso il significato nascosto dietro alle parole di Jessica...`
` Questo perché aveva sentito alcuni dettagli della storia tra Jessica e Kanon, da parte di entrambi.`
`"..."`
`Anche George apparentemente era stato un po' informato sulla vicenda.`
`George si avvicinò alla finestra, e scrutò il cielo piovoso che si stava sempre più scurendo...`
`"...Kanon-kun è ancora giovane, ma credo che esageri un po' nel mostrarsi come una persona matura."`
`"Dai, ahahahah...`
` Basta così."`
`"Beh, ehm, mi sa che anch'io a volte mi sono fatta trascinare dall'atmosfera...`
` Dopo aver visto voi due, ecco, ero diventata un po' gelosa, e ogni tanto potrei aver accellerato le cose."`
`"M-Ma basta parlare di me.`
` Piuttosto, come va tra te e il cugino George?`
`{n}Sembra che vadi piuttosto bene, eh?`
` Eheheh!"`
`"Ehm... C-Chi può dirlo..."`
`"Sì.`
` Tutto procede splendidamente."`
`Shannon era rossa in faccia e balbettava, mentre George rispose subito con fare raggiante.`
` Dal suo atteggiamento spensierato, si poteva dedurre che la loro relazione stesse andando così a gonfie vele da rendere chiunque invidioso.`
`"Cavolo, come rosico...`
` Significa che Shannon presto si dimetterà e poi vi sposerete?"`
`"C-Chissà...`
` Io, uhm..."`
`"‘Chissà’, dici?`
` Neanche io lo so, se è per questo."`
`George si avvicinò a Shannon, ridendo con malizia...`
`{n}Probabilmente era il modo con cui flirtavano solitamente, quando erano da soli.`
`{n}Jessica potè solo rispondere in mondo accondiscendente, e sorridere in maniera forzata.`
`"Io ho un sogno.`
` Non ho solo l'ambizione affaristica di diventare un fiero imprenditore.`
` Sogno anche di creare una famiglia felice, insieme ad una compagna con cui io possa trascorrere la vita assieme..."`
`"Vorrei almeno due figli.`
` E praticare qualche sport che si possa fare in famiglia.`
`{n}E molto altro ancora.`
` Ne parlo spesso con Shannon...`
` Anche se, ogni volta che tiro fuori l'argomento, lei ride sempre e dice che sto correndo troppo..."`
`"Per qualche ragione, già alla mia età mi vengono questi pensieri da vecchio sistemato...`
` Figli cresciuti in modo sano, nipoti che scorrazzano in giro...`
` Vorrei tanto poter trascorrere insieme a Shannon il resto della mia vita con placidità, fino alla fine, circondato da tutto questo."`
`"Stai decisamente correndo troppo...`
` Ma, come posso dirlo... è proprio da te, cugino George."`
`"Essere circondati da una famiglia così, sarebbe senz'altro meraviglioso...`
`{n}La famiglia ideale che mi immaginavo era simile a questa."`
`...Per Shannon, che era cresciuta in un orfanotrofio, l'immagine di una famiglia armoniosa doveva essere qualcosa a cui ambiva fortemente...`
`E George, che aveva giurato di rendere quel desiderio realtà, sicuramente era la persona giusta per lei con cui trascorrere la vita assieme...`
`Shannon era un'amica a cui Jessica teneva molto...`
` George era senz'altro quello più adatto a cui affidare il futuro della sua amica.`
`"Beh, non per rompervi le uova nel paniere, ma...`
` Anche togliendo zio Hideyoshi, come la metterete con zia Eva?`
` Sarà difficile convincerla, no?"`
`"..."`
`"Ahahahah.`
` Non c'è motivo per preoccuparsi di qualcosa del genere...`
`{n}Chi sceglierò come mia compagna è un affare che riguarda solo me.`
` Io renderò Shannon felice.`
` A chi è che dovrei chiedere il permesso?"`
`"...Wooow.`
` Che modi da figone, cugino George...`
` È incredibile come tu abbia detto una frase così imbarazzante con tale fierezza.`
` Non ti ricordavo con questo carattere in passato."`
`"Dopotutto si dice che un ragazzo possa diventare irriconoscibile in soli tre giorni...`
` Anch'io sono cresciuto...`
` Ho intenzione di studiare sempre di più e di diventare un uomo modello, in modo da poter rendere felice Shannon."`
`Anche George sembrava più o meno essersi reso conto di quanto fossero imbarazzanti le sue parole.`
` La sua faccia diventò leggermente rossa, e si grattò la testa.`
`"...George-san."`
`"Va tutto bene.`
` Sono certo che mia madre protesterà, ma lascia fare a me.`
` Vedrai, farò in modo che tutti i parenti ti accettino come mia compagna."`
`"Stupendo...`
` Sono invidiosa, Shannon, sul serio!"`
`"...U-Uhm, ti ringrazio...`
` p-per dirmi queste cose..."`
`"Che dire, sto cominciando a sentirmi di troppo.`
` Meglio che me ne vada, eh?"`
`Jessica si alzò dal letto su cui era seduta con un sorriso forzato,`
` e in quell'esatto momento il telefono squillò.`
`Prima ancora che Jessica potesse sollevare il ricevitore e chiedere il motivo della chiamata, Shannon guardò l'orologio, ed ebbe una realizzazione improvvisa...`
`{n}A quanto pareva, aveva fatto una pausa troppo lunga.`
`"M-Mi dispiace...!`
` Mi sono dimenticata che era ora di lavorare...!`
` D-Dunque, se volete scusarmi...!"`
`Shannon iniziò a sfrecciare fuori dalla stanza nello stesso attimo in cui Jessica prese la cornetta.`
`"Ah, Shannon...!`
` Rivediamoci, stessa ora, stesso posto."`
`"...S-Sì...`
` S-Scusatemi!"`
`"Pronto, sono Jessica...`
` Ah, Genji‐san.`
` Sì, Shannon sta tornando da voi.`
`{n}Siamo stati noi a trattenerla.`
` Per favore, non rimproverarla.`
` Sì, va bene."`
`"Capisco.`
` È quasi giunta l'ora di preparare la cena."`
`Sul bancone della cucina erano stati disposti diversi piatti, e i preparativi per la cena stavano procedendo speditamente.`
`Il numero di piatti che erano stati apparecchiati...`
` erano diciannove.`
`{n}Ce n'era uno in più, rispetto a quanti ne venivano disposti alla riunione di famiglia annuale.`
`"È inaccettabile...!`
` Perché non posso salire e portarglieli di persona?!"`
`Gouda-san inveì contro Genji, senza prestare attenzione alle pentole che stavano bollendo.`
`Dato che il padrone preferiva mangiare i suoi pasti da solo nello studio, bisognava andare a disporre la tavola lì.`
` Ma d'altronde, ciò era una ricorrenza costante.`
`Normalmente, Gouda-san avrebbe voluto che i piatti in cui ci metteva tutto se stesso fossero serviti al padrone con le sue stesse mani...`
`Ma il padrone aveva imposto la regola categorica che nessuno potesse entrare nel suo studio, ad eccezione dei domestici che portavano il simbolo dell'aquila dorata...`
`Per questo motivo, nonostante Gouda-san potesse porgere i suoi omaggi al padrone quando egli era fuori dallo studio,`
` non gli fu concesso neanche una volta l'onore di portare la sua cucina all'interno della stanza.`
`Gouda-san era costantemente amareggiato da ciò...`
`{n}In termini di anni di servizio, era sicuramente il nuovo arrivato.`
`Tuttavia, aveva accumulato molta esperienza dai suoi precedenti lavori, ed era fermamente convinto di essere capace di mantenere di fronte a Kinzo una condotta che non lo avrebbe oltraggiato.`
`Ciononostante, non gli era ancora stato conferito tale onore, solamente perché non gli era stata concessa l'aquila dorata...`
`Riuscite ad immaginare quanto questo lo ferisca nell'orgoglio?`
` Si potrebbe pensare che la cosa si sia ripetuta anche stasera, ma non è questo il caso.`
`Perché stanotte, oltre al padrone, c'è un'altra persona, la quale vuole il suo pasto portato in camera.`
`Apparentemente, questa persona è un ospite d'onore di grande eccezione, ed è stato perentoriamente ordinato di trattarla con gli stessi riguardi del padrone, ossia il capofamiglia.`
`Gouda-san voleva senz'altro servire lui stesso questa ospite importante, guadagnando così qualche punto di favore.`
`Dopotutto, è una persona estremamente vanitosa.`
` Se non era qualificato per preparare la tavola al padrone, almeno si sarebbe rifatto con un ospite di pari rango...`
`Non essendo riuscito a liberarsi per il pranzo, era andato Kanon-san al suo posto...`
` Pertanto, quella sera voleva assolutamente essere lui in persona a servire la cena, la quale sarebbe stata il miglior pasto dell'anno.`
`Ma Genji-san ha avuto da ridire a riguardo...`
`Era qualcosa in merito al fatto che Gouda-san non possedeva l'aquila dorata...`
`Gouda-san venne nuovamente ripreso per via del suo essere privo delle qualifiche necessarie, e a quel punto, la sua pazienza raggiunse il limite.`
`Aah, Gouda-san, mi si strugge il cuore...`
`Posso soltanto vegliare di nascosto su di lui...`
`"Kumasawa-san, se riesci a trovare il tempo per bighellonare, prepara la sala da pranzo, per favore.`
` È pronta la tovaglia?!"`
`"Ohohohoh... Cielo, chiedo scusa..."`
`Nel momento in cui le toccò un compito importante, Kumasawa scomparve nel corridorio come se fosse aria.`
`"{f:5:Beatrice}-sama è dello stesso identico rango del padrone...`
` Dobbiamo rispettare tali costumi, esattamente come quelli che riguardano il padrone..."`
`"Gouda-san, se ti concentrassi esclusivamente sui tuoi compiti, e ti occupassi di tutti i parenti, te ne sarei molto grato..."`
`"Se ci fossi stato tu avrei potuto capire, Genji-san, ma possiamo lasciare che una bambina come lei serva un ospite di questo calibro?!`
` Sarebbe alquanto increscioso se dovesse commettere qualche errore."`
`"È vero che hanno servito qui per un lungo periodo, ma questo non significa che dispongano delle dovute competenze.`
` Parlando francamente, non ha le basi per potersi far carico di questo ospite!"`
`"..."`
`Nonostante Shannon fosse in attesa lì in cucina, Gouda parlò senza peli sulla lingua.`
`Shannon era colei che Genji aveva nominato per portare il cibo nella stanza di {f:5:Beatrice}...`
` All'interno della gerarchia dei domestici a cui è stata concessa l'aquila dorata, Shannon era senza dubbio la seconda...`
`Se Genji, quello dal rango più alto, andava a preparare la tavola nella stanza di Kinzo, allora il compito di prepararla nella stanza di {f:5:Beatrice} spettava a Shannon.`
`Ogni qualvolta Gouda veniva messo di fronte alla gerarchia, si sentiva sempre molto ferito nell'orgoglio...`
` In momenti come questi, si metteva a parlare apertamente male di Shannon e Kanon.`
`Gouda diede esempi su ognuno degli sbagli commessi da Shannon finora, facendo storie su come non sapesse fare questo o quello.`
`Mentre Shannon ascoltava con la testa china, sentì dietro di lei la voce di Kanon...`
`Kanon si era posto in un punto cieco, appoggiandosi contro il muro del corridorio che portava all'entrata della stanza, e aveva sentito tutto...`
` Probabilmente sapeva che, se fosse entrato in cucina, sarebbe stato bersagliato anche lui.`
`"...Lasciamelo dire...`
` Quell'uomo è feccia."`
`"...M-Ma sto imparando le basi per intrattenere gli ospiti...`
` Gouda-san ha accumulato molta esperienza, perciò è un ottimo punto di riferimento..."`
`"Hmph...`
` Sei troppo buona, sorella."`
`"...Ma, tralasciando ciò...`
` L'ospite nella sala VIP...`
` è veramente {f:5:Beatrice}‐sama?"`
`"...Sì...`
` L'ho incontrata quando sono stato mandato a servirle il pranzo...`
`{n}È lei, non c'è alcun dubbio."`
`"D-Davvero?`
` Come stava?"`
`"..."`
`Kanon si ricordò che lui e Shannon avevano avuto impressioni differenti su {f:5:Beatrice}.`
` Per Shannon, la strega era una dea dell'amore, che aveva conferito la sua magia affinché essa mediasse tra lei e George.`
`A giudicare dall'espressione sul suo volto...`
` sembrava che lei non vedesse l'ora di informarla sui suoi progressi con George...`
`Ma Kanon era già conscio di una cosa.`
`{n}Quella strega era tornata lì con un obbiettivo terrificante in mente...`
`...Quella strega eterea, che solo loro in passato erano stati capaci di vedere, era ora entrata dall'ingresso in pompa magna...`
` ed era tornata in vita come una creatura a cui occorreva portarle la cena...`
`In passato, quando era scomparsa di fronte a Kanon...`
`{n}La strega aveva menzionato qualcosa a proposito di come i suoi poteri fossero ancora deboli...`
`Che questo volesse dire che la strega, che ora poteva liberamente apparire in tal modo, stavolta era tornata al suo potere di un tempo?`
`E aveva detto qualcosa...`
` Era certo che aveva detto di aver piantato dei semi d'amore che sapeva non avrebbero attecchito.`
`Aveva anche aggiunto qualcos'altro...`
` Era certo che aveva detto che era finalmente giunto il giorno in cui sarebbe stata aperta la porta per la Terra Dorata.`
`"...Shannon...`
` Lei terrà una cerimonia riprovevole con il padrone e... farà sicuramente qualcosa di orribile, al di là di ogni nostra immaginazione...`
`{n}E nessuno potrà opporsi a ciò."`
`"Di cosa stai parlando...?"`
`"È arrivata qui...`
` per far sì che la porta per la Terra Dorata si apra, e che tutto ritorni al suo interno, proprio come il padrone aveva richiesto.`
` È esattamente quello che mi ha detto!"`
`"..."`
`In passato...`
` loro due, in quanto mobili servitori di Kinzo, erano stati messi al corrente sul significato dell'apertura della porta per la Terra Dorata.`
`Pertanto, Shannon comprese pienamente la questione, senza neanche porre una singola domanda...`
`{n}Perciò, lei... perse ogni speranza.`
`Quando Kanon vide quell'espressione stravolta dall'angoscia, sentì il suo cuore spezzarsi...`
`"...Come ha potuto...`
` Perché... farlo adesso...?"`
`"...Non te l'avevo detto?`
` Noi siamo mobili...!`
` Abbiamo cercato di imitare gli esseri umani e ci siamo innamorati... e non riusciamo ad accettare con obbedienza il giorno in cui i nostri doveri avranno fine...!"`
`"...In passato, avevo sperato nell'arrivo di questo giorno...`
` Ma a prescindere da quanto tempo scorreva, esso non giungeva mai...`
` Non sapevo per quanto tempo avremmo sofferto in quanto mobili...`
` Pertanto arrivai a pensare che...`
` non sarebbe mai arrivato il giorno del nostro riposo..."`
`"Anch'io l'ho pensato...!`
` Ma ho sempre creduto che prima o poi sarebbe giunto!`
` Perciò non ho mai dimenticato di essere un mobile!`
` Ma tu invece sì, sorella!"`
`"...È... colpa mia, vero...?`
` Io..."`
`"Già, è colpa tua, sorella...`
` Se tu non avessi scoperto l'amore...`
`{n}ora saremmo entrambi felici per questo giorno finalmente arrivato!`
`{n}Ti sei creata dei rimpianti inutilmente!`
` Anche se eri in un mondo che sapevi avresti lasciato!!"`
`"...La cerimonia inizierà stanotte...?"`
`"...Sì...`
` Ha anche aggiunto questo...`
` Che stanotte, il signorino George probabilmente ti porgerà un anello di fidanzamento."`
`"..."`
`Era un dato di fatto...`
` Quel giorno, George doveva aver nascosto in tasca un anello di fidanzamento...`
` E di certo glielo avrebbe dato quella notte.`
`"...Lei vi ha uniti per poter poi usare te e il signorino George come sacrifici per il secondo crepuscolo...`
` Capisci?`
` Ti ha istigato per poi usarti, sorella!"`
`"...È vero...`
` Non ci avevo mai pensato."`
`"Ma mi ha detto questo...`
` Mi ha promesso che, se stanotte non accetterai l'anello di fidanzamento, non verrai scelta come sacrificio...`
` Credo che le nostre possibilità di raggiungere la Terra Dorata insieme siano molto basse."`
`"Verranno sacrificate tredici persone.`
` Ne rimarranno in vita soltanto cinque...`
`{n}Ci sono pochissime probabilità che noi rientreremo in quel gruppo...`
` Ma basterà che tu sfrutti quella promessa, sorella, e le nostre chance aumenteranno!`
` Sono disposto a rischiare!"`
`"La nostra salvezza risiede nella Terra Dorata.`
` Arrivati lì, guadagneremo la nostra umanità...`
` E voglio vivere la mia vita da essere umano assieme a te, sorella...!`
` Se ci riuscissimo, potremmo ottenere...`
` il vero amore!"`
`"...`
`In passato, noi sognavamo di poter raggiungere la Terra Dorata...`
`{n}Se arrivassimo lì, ogni nostro desiderio verrebbe esaudito...`
` E verremo salvati da questo dolore...`
` Questo era quello in cui credevamo."`
`Tuttavia, all'interno della cerimonia, solo poche persone, prescelte dal fato e dalla buona sorte, sarebbero state invitate nella Terra Dorata...`
` Tutti gli altri, in quanto sacrifici, avrebbero perso la propria vita nel corso del rituale.`
`Però, Shannon e Kanon in passato avevano pensato che,`
` sia se fossero riusciti a raggiungere la Terra Dorata, che se fossero stati sacrificati, sarebbero comunque stati esentati dai loro doveri da mobili...`
`Per cui, in altre parole, la cerimonia avrebbe sicuramente conferito la libertà a dei mobili come loro.`
`"Io non lo accetto...`
` Voglio rifarmi insieme a te di tutto il dolore che abbiamo subito.`
` Non voglio diventare un sacrificio.`
` Io e te sopravviveremo, sorella.`
`{n}E insieme raggiungeremo la Terra Dorata..."`
`"Per questo non ti lascerò diventare uno dei sacrifici del secondo crepuscolo!`
`{n}Ti scongiuro, sorella!`
` Non accettare l'anello di quell'uomo!`
` Ha promesso di non sceglierti come sacrificio se non lo accetterai!!"`
`"...Io... non posso farlo...`
` L'anello di stasera sarà molto speciale...`
` Il mio cuore... non mi permetterà di rifiutarlo."`
`"Sorella...!`
` I sacrifici della cerimonia sono decisi dalla strega in maniera arbitraria!`
` Quella strega ha promesso di lasciar andare solamente te, sorella!!`
` Solo tu sarai in grado di arrivare alla Terra Dorata in maniera garantita!"`
`"...Solo io?`
` E tu, Kanon-kun?"`
`"La partita della strega... mi basterà...`
` Scivolerò via dalle sue grinfie...`
` Non sono indifeso.`
` Prenderò quella flebile chance con la forza..."`
`"..."`
`"Dopotutto, le nostre vite sono transitorie, no...?`
` Raggiungiamo la Terra Dorata...`
` In modo da cominciare le nostre vere vite.`
` Dopodichè...`
` Otterremo la nostra umanità..."`
`"Se così sarà...`
` mi chiedo se anch'io...`
` potrò conoscere l'amore come te, sorella.`
` Chissà se non dovrò più far piangere qualcuno...`
` per via del mio essere mobile..."`
`"...Kanon‐kun..."`
`"Io...`
` non voglio più essere un mobile...!`
` Stanne certa...`
` Diventerò un essere umano...`
` Mi libererò da questo dolore...`
` Stanne certa...!"`
`"..."`
`Gli occhi di Kanon lacrimavano...`
`Kanon se ne accorse in quel momento...`
`{n}Shannon non era stata l'unica a conoscere il sapore dell'amore, e a soffrirne di conseguenza.`
`Era così anche per lui.`
`Le lacrime che Jessica gli mostrò quel giorno...`
` e il suo sorriso travagliato, che aveva mantenuto da lì in poi per sforzarsi di essere di buon umore...`
` avevano fatto breccia nel cuore di Kanon, senza che lui se ne accorgesse...`
`"...Shannon!`
` È da un po' che ti sto chiamando."`
`Il richiamo improvviso di Genji colse Shannon di sorpresa.`
`{n}Apparentemente, era stata chiamata diverse volte.`
`{n}Lei gli rispose in maniera agitata.`
`Quando si voltò, Kanon era scomparso...`
`{n}Probabilmente, non voleva che qualcuno vedesse le sue lacrime...`
`"S-Sì.`
` Mi scusi per la mia disattenzione..."`
`"Ho affidato il pranzo a Kanon, ma saresti dovuta essere tu a portarlo, dato che vieni subito dopo di me nella gerarchia...`
` {f:5:Beatrice}-sama è un'ospite molto stimata in questa casa.`
` Non esiste ospite più prestigioso di lei...`
` Per favore, vedila come una seconda padrona, e sii educata."`
`"...Ti chiedo umilmente di non commettere errori, d'accordo?`
` Dover affidare quest'incarico a un'inesperta come te mi affligge immensamente, ma non possiamo andare contro le regole di questa casa...`
` Facciamo tutti grande affidamento su di te."`
`Formalmente, Gouda aveva dato il suo consenso, ma l'espressione con cui stava minacciando Shannon faceva intuire che non avrebbe tollerato alcun errore.`
`Anche Shannon pensò che sarebbe stato meglio mandare Gouda, se ci teneva così tanto ad andare...`
` ma poi pensò alle responsabilità assegnatele dalla sua aquila dorata, e dovette rassegnarsi...`
`Inoltre...`
` Voleva incontrare {f:5:Beatrice}.`
`{n}Di cosa avrebbero parlato?`
` Cosa le avrebbe chiesto...?`
` Non ne aveva idea.`
`Sarebbe stata grata?`
` Oppure sconfortata?`
`{n}Oppure... che cosa?`
` Non ne aveva idea.`
`Shannon caricò il pasto della strega sul portavivande, e con passo lento, lasciò la cucina...`
`La persona che stava bussando era Klaus.`
`"Padre.`
` Oggi c'è la riunione di famiglia annuale.`
` I miei fratelli non si sono forse riuniti qui per vederti, anche solo per un istante?"`
`"Aaah, stai zitto!!`
` Ho detto che non uscirò!`
` Genji, sei lì, vero?!!`
` Perché non mi hai portato da mangiare come ti avevo chiesto?!!"`
`Kinzo urlò dall'altra parte della porta...`
`{n}Genji era dietro Klaus, in attesa.`
`"...Il suo pasto è stato preparato in modo da poter essere portato all'interno dello studio...`
` Tuttavia, il signor Klaus gradirebbe molto se lei stasera scendesse al piano di sotto...
`"Padre.`
` Non ti sto chiedendo di farlo ogni giorno.`
` Ma almeno stasera, non potresti unirti alla tua famiglia?"`
`"Di quale famiglia parli?!!`
` Quand'è che hai cominciato a chiamare famiglia quegli avvoltoi che aspettano che io stramazzi al suolo?!`
` Tu chiami famiglia quei putridi vermi brulicanti?!!"`
`"...`
`Che mi tocca sentire."`
`A tale risposta, che in parte si aspettava, Klaus scrollò le spalle.`
`"Genji, portami da mangiare come ti era stato chiesto!!`
` Perché non ascolti quello che dico?!!`
` Perché?!`
` PERCHÉ?!!"`
`"...Genji‐san.`
` Lascio il resto a te...`
` Ormai le mie parole non giungono più a quell'uomo."`
`Klaus scosse lievemente la testa, e volse rapidamente le spalle alla porta dello studio...`
`Era andato a chiamarlo per via dei suoi fratelli, pur sapendo che sarebbe stato vano.`
`Genji si accertò che Klaus stesse scendendo al piano di sotto, e chiamò nuovamente Kinzo attraverso la porta.`
`"...Padrone.`
` I preparativi per portare il suo pasto sono terminati...`
` C'è bisogno di una porzione per il dottor Nanjo?"`
`Nanjo si trovava nello studio.`
` Siccome Kinzo lo aveva assillato molto, affinché finissero la loro partita a scacchi che andava avanti da molto tempo, Nanjo aveva giocato contro di lui da prima di sera.`
`In quanto medico, Nanjo aveva annunciato a Kinzo che i suoi giorni erano contati...`
` In una situazione del genere, se Kinzo insisteva per finire la partita mentre era ancora in vita, lui non poteva rifiutare.`
`Kinzo stava ponderando attentamente la sua mossa, mantenendo una concentrazione più alta del solito...`
` Il turno di Kinzo stava andando avanti da un bel po', e Nanjo, stanco di aspettare, prese un libro a caso di magia nera, materia a lui totalmente ignota, sfogliandolo distrattamente.`
`"...Kinzo-san.`
` Incrociare le braccia davanti alla scacchiera non basterà per farti venire in mente una buona mossa.`
` Non sarebbe meglio se, ad esempio, ci prendessimo una pausa per rinfrescarci la mente...?"`
`"Fai silenzio...`
` Uhm...`
` Dovrebbe essere una difesa adeguata.`
` Riusciranno l'alfiere e il cavallo a fare breccia...?`
` Mmmmmh..."`
`Quel giorno Kinzo si era impuntato ad impiegare una difesa granitica...`
`Normalmente, il motto tipico di Kinzo era che l'attacco è la miglior difesa.`
`{n}Ma oggi stava facendo l'esatto opposto.`
`"...Anch'io sono affamato.`
` Sospendiamo la partita?`
` E poi ho già la testa che mi gira, visto che ho ragionato continuamente...`
` Andare avanti limiterebbe la mia capacità di effettuare le mosse migliori."`
`"...Il che è un problema...`
` Negli scacchi, entrambi i giocatori devono sempre giocare le mosse migliori...`
` Altri tipi di mosse sono spossanti da considerare, e finiscono per rovinare un gioco basato sulla previsione dei pensieri dell'avversario...`
` Ciò ridurrebbe notevolmente il nostro divertimento."`
`Kinzo cacciò un profondo sospiro, e distolse finalmente lo sguardo dalla scacchiera.`
`Negli scacchi c'è bisogno di un avversario...`
` Kinzo cacciò un profondo sospiro, e distolse finalmente lo sguardo dalla scacchiera.`
`"È vero che lo scopo degli scacchi è di mirare alla vittoria, e che entrambi i giocatori giocano le loro mosse migliori per tale scopo...`
` È un gioco cerebrale, che verte sulla capacità di capire cosa pensa l'altro."`
`"...Ma non starai per caso dimenticando che c'è un altro obbiettivo, oltre alla vittoria?"`
`"...Cosa?`
` Che altro obbiettivo può esserci, a parte la vittoria?"`
`"Ahahahah...`
` Curioso che tu ti sia dimenticato di una cosa del genere...`
`{n}Con gli scacchi, si passa il tempo a divertirsi...`
` insieme ad un amico."`
`"Uhm...`
` Mi hai battuto.`
` Mi pare che è quello che ti dissi tanto tempo fa...`
`{n}Questa volta mi hai battuto."`
`Kinzo, che spesso aveva il viso accigliato, inaspettatamente ridacchiò, distendendo le sopracciglia...`
` Nanjo si senti come se avesse rivisto un caro amico che non vedeva da tanto tempo.`
`"Proprio così.`
` Ora che ti ho colpito nel segno, che cosa ne dici?`
` Scenderai a mangiare con me?`
` Che ne dici di discutere sul mediogioco di Kasparov con un caffè, per dopocena?"`
`"...`
`È un'ottima proposta, ma devo declinarla...`
` Non posso più lasciare questa stanza, perché...`
` la cerimonia ha avuto inizio."`
`"...Davvero?`
` Beh, il mio stomaco sta borbottando...`
` Scenderò di sotto.`
`{n}Non appena te la sentirai—"`
`"Nanjo...`
` Grazie."`
`"...Oh, per cosa mi ringrazi?"`
`"...La nostra partita non ha raggiunto una conclusione...`
` Eppure, pare che tu abbia raggiunto questo obiettivo degli scacchi, di cui io mi ero dimenticato.`
` Sembra che per te, fosse importante tanto quanto fare scacco matto."`
`"Non è da te.`
` Come mai questo sentimentalismo?"`
`"...L'hai detto tu stesso, no?`
` Ho i giorni contati...`
` Adesso va.`
` E non tornare più in questa stanza...`
` Riprenderemo nella Terra Dorata."`
`"...`
`A me sta bene, ma ricominciamo dall'inizio.`
` Perdere la torre è stato un duro colpo..."`
`"Bene allora, a dopo."`
`"Sì, a dopo...`
` Che sia nella Terra Dorata o nel Purgatorio.`
` O forse, nell'altro mondo."`
`"..."`
`Nanjo non aggiunse altro.`
` Dopodiché, con mano esperta, premette il pulsante posto sulla scrivania, il quale apriva la serratura automatica.`
`E poi, dopo aver guardato la schiena di Kinzo un'ultima volta, lasciò lo studio.`
`Subito dopo, dal corridoio giunse la voce di Genji.`
`"...Sono qui, padrone.`
` La cena sta per essere servita."`
`"Questa potrebbe essere la mia ultima cena.`
` Devo gustarmela come si deve...`
` Prepara tutto, per favore."`
`"Sarà fatto...`
` E i suoi preparativi, padrone?"`
`"...Certo.`
` Questa stanza è rimasta avvolta fino ad oggi da una miriade di barriere robuste...`
` Anche se la roulette dovesse scegliere me, io la respingerò sicuramente...`
` Resterò in vita, e sarò senz'altro uno di quelli che raggiungerà la Terra Dorata...!`
` Impedirò l'accesso agli dei della morte che vogliono trascinarmi nell'oltretomba..."`
`"...Domando scusa...`
` Sono venuta a preparare il suo pasto."`
`Shannon entrò nella sala VIP a capo chino, spingendo il portavivande.`
`La giovane donna che volgeva il suo sguardo fuori dalla finestra, dove non si poteva vedere altro nient'altro che oscurità, era senz'alcun dubbio la strega.`
`"Questa volta a venire è Shannon.`
` Che nostalgia...`
` Oh.`
` Il tuo viso ha preso un bel colorito, non trovi?`
` Al contrario di Kanon.`
` Quasi non ti riconosco."`
`"...Grazie mille."`
`Shannon proseguì i preparativi della cena con solennità.`
`In realtà, c'erano molte cose che voleva chiedere alla strega, e di cui voleva discutere con lei...`
` Ma nella sua testa erano diventate un ammasso confuso, e non sapeva come esporle a parole.`
`Anche il suo cuore era travolto da svariate emozioni, e non riusciva a capire nemmeno cosa lei stessa provasse...`
` Per cui, rimanendo così incerta, non poteva fare altro che eseguire il suo compito in maniera impassibile.`
`Tuttavia, la strega percepiva cosa si celava nel suo cuore.`
`{n}Non esistono segreti per le streghe...`
`"...Non chiederò scusa.`
` Perché io sono una strega."`
`"...Scusarsi... per cosa?"`
`"Suvvia.`
` Kanon deve avertelo detto.`
` Ho salvato la tua vita amorosa per semplice voglia di causare scompiglio...`
` Nient'altro che un seme che ho piantato per ammirarlo contorcersi, attorcigliarsi e infine marcire."`
`"...Ci sono alcuni che credono che sia più piacevole sentir parlare dell'amore, piuttosto che viverlo."`
`"Tu... non mi starai mica ringraziando."`
`"...Sì...`
` Qualunque sia stato il suo secondo fine nel concedermi la magia dell'amore...`
` non cambierà quello che lei mi ha offerto..."`
`"Perciò, anche se è stato un seme che ha piantato nonostante lei sapesse che non potevamo rimanere uniti per sempre...`
` io non le serberò rancore."`
`"...Mmh...`
` Avrei dovuto saperlo che voi mobili siete noiosi...`
` Mhmhmhmhmhmhmh.`
` Rendervi interessanti con la mia cucina sarà un'occasione per sfoggiare le mie abilità."`
`"...Io non so cosa stia pensando, {f:5:Beatrice}‐sama...`
` Lei è una Grande Strega, e noi mortali siamo completamente inermi al suo cospetto...`
` e non possiamo neanche immaginare la vastità dei suoi pensieri.`
` Ma posso dirle solo una cosa."`
`"...E sarebbe?"`
`"Grazie per avermi insegnato ad essere un'umana...`
` Lo ha affermato lei stessa...`
` Io non sono più un mobile."`
`"...Taci, mobile...`
` Se tu fossi un vero essere umano, sentire l'annuncio della tua morte nel giorno in cui riceverai un anello di fidanzamento avrebbe dovuto mandarti in un raptus di follia e dolore."`
`"E invece cosa fai?`
` Il tuo volto non è forse stoico, come se tu avessi accettato la cosa...?`
` Sei un'autentica delusione. Mobile...!"`
`"No.`
` Io non sono un mobile."`
`"Stai zitta, mobile."`
`"Non starò zitta.`
` Perché io non sono un mobile."`
`"Stai dicendo che non ascolterai i miei ordini?"`
`"I mobili obbediscono agli ordini...`
` Gli umani, invece, decidono se obbedire ad essi o meno.`
` {i:Perciò, io non obbedirò ai suoi ordini.}"`
`"Hmph...`
` Mhmhmhmhmh, ahahahaha{0}ha{0}ha{0}ha{0}ha{0}ha{0}hahahah...!`
` Ritiro quello che ho detto.`
` Sei interessante, in fondo..."`
`"Se non avessi piantato quei semi, probabilmente avresti ceduto il tuo corpo al rituale senza provare alcuna emozione...`
` Ma ora sei maturata in una donna davvero interessante, cosa che apprezzo dal profondo del cuore.`
` Va bene così.`
` Dopotutto, non apprezzo la noia...`
` Kuahahahahahahahahahahah!"`
`"...I preparativi per la cena sono ultimati...`
` Ecco a lei."`
`"Lo vedo...`
` Non ti sembra alquanto delizioso...?`
` Se Gouda raggiungerà la Terra Dorata, sarà un piacere assumerlo come capocuoco."`
`"...L'ho saputo da Kanon-kun...`
` Lei pare abbia promesso che se avessi rifiutato la proposta di George-san, non mi avrebbe sacrificato."`
`"Infatti.`
` L'ho detto...`
` Tuttavia, saresti stata una candidata ideale per il sacrificio del secondo crepuscolo...`
` Ma Kanon piangeva e frignava affinché ti risparmiassi, così ho generosamente accettato.`
` A condizione che tu ponga fine al tuo fidanzamento...`
` Kuhahahah, vedi quanto sono indulgente?"`
`"...Che sciocca condizione.`
` E che sciocco ricatto...`
` È così che ha tormentato Kanon-kun?"`
`"Oh.`
` Quindi hai capito...`
` Mhmhmhmhmh!"`
`Shannon pareva aver visto al di là delle apparenze...`
` Sembrava riuscire ad immaginare quanto la strega avesse maltrattato ed umiliato Kanon, usando quell'orribile promessa come esca.`
`"L'ho fatto strisciare sul tappeto, e poi gli ho fatto baciare le mie scarpe.`
` Kuahahahah!`
` E non è tutto...`
` Vuoi sentire gli altri modi in cui l'ho moritifcato...?"`
`Shannon scosse la testa senza dire una parola.`
`"Ho finalmente capito che tipo di persona sei.`
` Maltrattare, sviare, e affliggere gli altri ti procura divertimento...`
` Pertanto, sono convinta che ci sia un solo modo per oppormi a te."`
`"Ossia?"`
`"Non m'importa niente di te...`
` Io compierò il destino che mi è stato assegnato.`
`{n}In questo modo, non sarò un oggetto per il tuo intrattenimento."`
`"...{i:‘Non m'importa niente di teee’}...?"`
`Per un singolo istante, lo sguardo della strega si contorse per l'odio...`
`Quell'emozione scomparve rapidamente,`
` ma era inusuale che fosse apparsa brevemente sul viso della strega, il cui sorriso malevolo non era mai svanito dal suo volto.`
`"Kuahahahahahah...!!`
` Potrebbe essere un modo per oppormi resistenza.`
` Interessante.`
` Mi piaci.`
` Ti ucciderò.`
` Assieme al tuo amato...!"`
`"...Se è questo il destino che hai deciso, allora fai pure...`
` Non ne avrò paura, e non mi opporrò ad esso.`
` Perché non credo che il fato crudele in serbo per noi sia governato dalla tua volontà."`
`"Noi umani non sappiamo nulla sul destino che potrebbe compiersi nel futuro.`
` Per questo ci godiamo appieno la nostra vita, seguendo le nostre convinzioni e la sorte fino agli ultimi istanti.`
` Il fato è solo il risultato del tiro di un dado.`
` Non è presente alcuna malizia.`
` Anche se proverai a convincermi del contrario, io non ti crederò."`
`"...Oh.`
` Non temi la morte, nemmeno dopo aver cessato di essere un mobile...`
` Sembra che tu creda che questo mi annoierà, ma ti sbagli di grosso...`
` Sono ancora più curiosa di vedere se terrai davvero fede ai tuoi principi fino ai tuoi ultimi istanti.`
` Kuahahahahahahahahahah...!"`
`"È tutto così frustante...`
` Perché prendere sembianze umane, comparire dinanzi a noi, parlare come un essere umano, e prenderti gioco di noi...?`
` Se tu non fossi apparsa di fronte a noi, se tu non avessi predetto il futuro...`
` avremmo potuto vivere appieno fino all'ultimo istante."`
`"È questo ciò che fanno le streghe.`
` Ci nutriamo dei vostri fati, e in qualità di esseri superiori, regniamo al di sopra di voi creature inferiori.`
` Dopotutto, i vostri destini sono dei miseri frammenti.`
` Se mettessi le mani a cucchiaio, potrei prenderne quanti ne voglio..."`
`"Non importa cosa andranno a blaterare le mucche da macello da me allevate, non cambierà il fatto che me le gusterò per cena.`
` Kuahahah...!"`
`"A causa della nostra impotenza, non possiamo opporci alla tua cerimonia, e nemmeno al destino...`
` Ma in questo momento, io posso renderti infelice."`
`"Oh.`
` E come pensi di riuscirci?"`
`"...Lascerò immediatamente questa stanza.`
` Per te, ogni replica alle tue parole è una fonte di divertimento.`
` Non rispondere alle tue domande è l'unico modo per contrastarti."`
`"Capisco, capisco.`
` Potrai anche essere in grado di rispondere alla mia offensiva...`
` Ma non puoi battermi, vero...?`
` Io possiedo il potere di uccidere qualcuno una volta per tutte..."`
`"Mi divertirò un mondo nel vedere per quanto riuscirai a resistere all'interno di un ciclo di morte e rinascita eterne...`
` {i:Non dimenticarlo, d'accordo?}`
` Sei stata tu stessa a dirlo.`
` Kuahahahahah."`
`"Detto ciò, tolgo il disturbo.`
` Mi chiami pure se ha bisogno di qualcosa."`
`Shannon fece un inchino formale, e le diede le spalle...`
`{n}Con quel gesto, si poteva dire che, usando le parole della strega, aveva senz'altro risposto alla sua offensiva...`
`Perché la voce con cui la strega la chiamò, era di un tono un po' più irascibile rispetto a prima.`
`"Kanon mi aveva ringraziata...`
` E tu, invece?`
` Non mi ringrazi per averti conferito il giorno del tuo riposo?"`
`"Il giorno del riposo è una lieta notizia per i mobili.`
` Ma io sono un'umana.`
`{n}Per cui, non c'è nulla per cui dovrei ringraziarti...`
` Le serve altro?"`
`"...Hai intenzione di accettare l'anello di George?`
` Se lo farai, infrangerò la promessa fatta con Kanon di non sceglierti come sacrificio, non dimenticartelo."`
`"Se c'è ancora qualcosa che le occorre, manderò qualcun altro.`
` Ora, se vuole scusarmi..."`
`L'aveva palesemente interrotta.`
`{n}Senza rispondere ancora alla sua domanda.`
`E al posto di una risposta, ci fu il rumore di una porta che si chiuse.`
`A quanto pareva, il tener testa di Shannon aveva colpito la strega molto più a fondo di quanto lei stessa avesse pensato...`
`Perché, ancora una volta, sul viso di {f:5:Beatrice} apparve un'espressione carica d'odio.`
`Aveva piegato Kanon, che non si era lasciato far controllare fino alla fine...`
` E ora, Shannon, che fino a quel momento si era lasciata facilmente manipolare, si era rifiutata di sottomettersi.`
`"...Ma tu guarda...`
` In fondo, tutto ciò potrebbe rivelarsi interessante...`
` Eheheheheheheh...`
` Che io sia ancora troppo giovane?`
` Sarà per questo che, in mille anni, non mi sono mai stancata di vivere..."`
`Il momento più appariscente della riunione di famiglia...`
` era la cena.`
`In passato, quando Kinzo teneva in gran considerazione la riunione di famiglia, egli prestava moltissima importanza alla cena annuale, momento in cui tutti i parenti erano riuniti assieme.`
`Siccome una cena non affatto all'altezza avrebbe causato a lui, il padrone di casa, enorme imbarazzo,`
` si dice che avesse perentoriamente ordinato a Natsuhi di far sì che i pasti serali fossero serviti senza alcun intoppo.`
`Per questo motivo, lei e suo marito Klaus avevano assunto Gouda, che aveva fiducia nelle proprie abilità culinarie...`
`E così, divennero in grado di presentare cene meravigliose di cui potevano andare fieri,`
` ma ciononostante, in quel periodo Kinzo si era rinchiuso nel suo studio, e durante le cene non si faceva vedere. Si potrebbe dire che c'era dell'ironia in ciò...`
`Quando vennero servite le bistecche di vitello, portata principale della serata, le lodi di Gouda incrementarono ulteriormente l'appetito dei presenti.`
`"Qui troverete della salsa bordolese."`
`"Naturalmente, il vino rosso usato come base è uno dei vini più pregiati di quelli prodotti a Bordeaux, ma in più, ho preparato una mistura originale della casa,`
` che miscela al suo interno le migliori bevande alcoliche di tutto il mondo, in modo da arricchirne ulteriormente il sapore."`
`"Questa salsa è un'esclusiva di quest'anno.`
` Mi auguro che la troviate di vostro gradimento."`
`"...Non è magnifico?`
` Tuttavia, la salsa bordolese è un classico della cucina francese, dico bene?`
` Sembra quasi un'eresia usare alcol che non proviene dalla Francia."`
`"Signor Klaus.`
` Oggi ha luogo la riunione di famiglia annuale."`
`"Tutti i presenti, che normalmente vivono molto lontano, hanno viaggiato lunghe distanze per riunirsi in un singolo luogo per la cena di stasera,`
` e ciò mi ha fatto capire che una salsa costituita da una mistura di alcol pregiati di vari paesi, che ordinariamente non si incontrebbero mai, era perfettamente appropriata,`
` ragion per cui l'ho preparata per questa occasione speciale."`
`"Stupendo!`
` Sei un cuoco davvero stupendo, fattelo dire!`
` Se presentati come si deve, cibo e medicine hanno la loro efficacia raddoppiata!`
` Questo è già due volte più saporito della ricetta originale, e la presentazione aggiunge un'ulteriore effetto doppio.`
` Il mio senso del gusto continua a fare jackpot!`
` Wahahahahahah!"`
`"Uhuhuhuh.`
` Andiamo, fratellone.`
` Quella domanda era da copione, vero?"`
`"Non c'è dubbio.`
` Hai lasciato a Gouda-san tutti i momenti salienti."`
`"Tu dici?`
` Io pensavo solo che qualcuno potesse non capire che la cucina di oggi fosse in stile francese..."`
`"Poco fa Eva aveva detto che non adoperare il burro è un gran pregio, ma quello è lo stile di cucina spagnolo...`
` È anche vero che le due nazioni hanno un confine in comune, no?"`
`"...Non era quello che intendevo.`
` Potresti evitare di prendere una frase fuori contesto e di manipolarla a tuo piacimento?"`
`"...È una salsa molto deliziosa.`
` Gouda-san, hai davvero talento."`
`"Ricevere i suoi complimenti è un grande onore.`
` Tutto questo è stato reso possibile grazie alla supervisione costante della madame."`
`"...No, l'idea è stata tutta di Gouda.`
` Ho solo ascoltato la ricetta e dato la mia approvazione."`
`Apparentemente, i fratelli avevano rapidamente dato inizio ad una tanto accesa quanto frivola discussione sulla salsa...`
` ma nel complesso, la cena stava procedendo tranquillamente.`
`Tuttavia, dentro di loro, tutti fremevano immensamente per quello che volevano chiedere...`
`L'argomento era la 19ª persona, la visitatrice...`
`{n}Vale a dire, la Strega Dorata.`
`A onor del vero, durante la cena, Eva, Rudolf, e gli altri rimasero prudenti.`
`Quella cena era il momento ideale per presentare l'ospite misteriosa...`
` Tuttavia, il piatto per la strega non era stato allestito sul tavolo.`
`Dopo mangiato, la riunione di famiglia sarebbe partita sul serio, e come testimoniavano le esperienze precedenti, sarebbe durata fino a notte fonda...`
`Tuttavia, loro non riuscivano a comprendere una cosa: perché tenere nascosta fino a tarda sera una persona che doveva essere introdotta agli altri?`
`Così, Eva, Rudolf, e gli altri iniziarono a nutrire dei dubbi...`
`Ovvero, che in realtà, quest'ospite sconosciuta, era tale anche per Klaus.`
`Se non si trattava di una sabotatrice chiamata da Klaus per garantirgli un vantaggio nella questione ereditaria...`
` forse avrebbero dovuto parlarne al più presto con lui in maniera franca, e formare quanto prima un fronte comune per fronteggiare qualsiasi loro ostacolo...`
`Nel caso fosse stata una sabotatrice assoldata da Kinzo,`
` il cui scopo era di evitare che l'eredità venisse consegnata ai suoi quattro figli,`
` l'ostilità fra Klaus e gli altri fratelli sarebbe stata un punto debole che avrebbe favorito soltanto il nemico...`
`"Prego, allora, godetevi la cena in tutta tranquillità..."`
`Quando ebbe finito di spiegare la mise en place della tavola e i piatti serviti, Gouda fece per lasciare la stanza, ma Kirie lo fermò, chiamandolo a bassa voce.`
`"...Mi dica, signora Kirie.`
` Cosa c'è?"`
`"Uhm, mi scusi...`
` Avevo l'impressione che oggi sarebbe venuto un ospite, ma... per caso ci raggiungerà per cena?"`
`Kirie intendeva dirlo con nonchalance, ma sfortunatamente, la sua voce raggiunse le orecchie di Natsuhi, seduta accanto a lei.`
`Natsuhi doveva aver capito qualcosa come: ‘Gli invitati sono tutti qui, e il padrone di casa invece non si presenta a cena?’...`
` In altre parole, che Kirie avesse chiesto se Kinzo sarebbe venuto a cenare.`
`"Il capofamiglia non è in buona salute, per cui aveva chiesto che gli venisse portata la cena nella sua stanza...`
` Mio marito lo aveva spiegato all'inizio della cena, o sbaglio...?"`
`"...Perdonami.`
` Non intendevo dire questo."`
`...Grazie alla reazione di Natsuhi, Kirie capì istanteamente che l'ospite misteriosa era sconosciuta anche a Klaus e sua moglie.`
`...E questo voleva dire una cosa...`
` Nella scacchiera presente nella sua mente, Kirie sentiva che la disposizione delle pedine stava mutando con un forte clangore...`
`"Un ospite?"`
`Sembrava che Battler, seduto accanto a Natsuhi, avesse compreso le parole di Kirie senza fraintenderle,`
` e poiché aveva il dubbio che alla riunione di famiglia di quel giorno fosse stata invitata un'altra persona, parlò con un timbro di voce molto alto.`
`Motivo per cui, a causa di quel grido, i fratelli sentirono una forte sensazione di malessere scoppiare di colpo nel petto...`
`Tutti puntarono lo sguardo su Gouda nello stesso istante...`
`A giudicare dalle loro espressioni, era lampante che nessuno dei presenti aveva invitato quella donna misteriosa.`
`Per un attimo, Gouda fu sorpreso di ritrovarsi tutti gli sguardi puntati addosso a lui, ma poiché era un gradasso innato, provò al contrario una sensazione di superiorità.`
`Pertanto, rispose in maniera estremamente calma e sofisticata.`
`"...Esatto.`
` Il suo pasto è stato portato nella sala VIP, dato che desiderava mangiare lì da sola."`
`E così, la risposta banale di Gouda, fornita in modo fin troppo composto, rese evidente a tutti l'esistenza della 19ª figura della visitatrice...`
`"La sala VIP? Un'ospite...?`
` Di cosa stai parlando?"`
`Le parole di Natsuhi rispecchiavano le domande che avevano tutti coloro che erano ignari della venuta della Strega Dorata.`
`Gouda era leggermente disorientato, non aspettandosi che Natsuhi gli avrebbe chiesto una spiegazione...`
`Si trattava di un'ospite d'onore considerata con immenso riguardo.`
`{n}Non avrebbe mai immaginato che Klaus e sua moglie non ne sapessero nulla.`
`"Ehm... si tratta di {f:5:Beatrice}‐sama."`
`"{f:5:Beatrice}!!`
` Visto, visto?!`
` È arrivata {f:5:Beatrice}, uuh, uuh, uuh!!"`
`Maria aveva ripetuto ai cugini più e più volte che quel giorno aveva incontrato {f:5:Beatrice}...`
`Loro le avevano risposto che era una bella notizia, ma non ci avevano creduto sul serio.`
` Per cui... i loro occhi si spalancarono.`
`"S-Scusa un attimo.`
` Io ero convinto che fosse uno scherzo di Maria...`
` Q-Quindi lei c'era davvero..."`
`"...Per {f:5:Beatrice}, intendi... ehm, la {f:5:Beatrice} dell'oro...?!"`
`"Uuh!!`
` Maria ha sempre detto che lei {i:esiste}!`
` Nessuno mi crede!!"`
`"Scusaci, Maria-chan...`
` Non volevamo dire questo..."`
`Dopo aver compreso che tutti avevano dubitato dell'esistenza di Beatrice, Maria, che era stata di buon umore per tutto il giorno, andò su tutte le furie...`
`George, che era seduto nel posto accanto a lei, tentò disperatamente di calmarla.`
`"...Gouda.`
` Questo numero di cabaret era incluso nella cena?`
` Mhmhmh, una performance davvero brillante."`
`"...Fratellone.`
` Piantala con questa recita da quattro soldi...`
` Sei stato tu a chiamarla, vero?"`
`"Chiamarla?`
` Chi...?`
` E da dove?!"`
`"Fratello.`
` Sii sincero...`
` Chi è questa persona?`
` Non vorrai mica dirci che è veramente la Beatrice di quel ritratto?"`
`"Non ho la minima idea di cosa stiate farneticando!`
` Gouda, intendevi sul serio quello che hai detto?!"`
`"I-Io, ehm...`
` Ho solo seguito le istruzioni di Genji-san, ecco...!"`
`"Chiama Genji.`
` Immediatamente!!"`
`Quando Natsuhi gli urlò contro, Gouda si fiondò lungo il corridoio.`
`In quel momento, il rumore della porta che si spalancò di colpo fu la scintilla che, in un istante, scatenò una baraonda sul tavolo di cena.`
`"Quindi nemmeno tu la conosci, fratellone?`
` Chi l'ha chiamata?`
` È stato papà?!"`
`"...Non ne so nulla.`
` Sembra che voi crediate che io stia muovendo i fili da dietro le quinte, ma vi state sbagliando di grosso."`
`"Calmati, Klaus-san.`
` Non possiamo più permetterci di sondare il terreno.`
` Se anche tu dici di non conoscere questo individuo misterioso, allora la situazione ha del ridicolo...!"`
`"Hideyoshi-san, potresti dosare meglio le tue parole?`
` Mio marito non inviterebbe mai degli estranei alla riunione di famiglia."`
`"Ma naturalmente.`
` Su cosa state vaneggiando?`
` State dicendo che la strega del ritratto sia uscita fuori dalla cornice e abbia preso una forma fisica...?!`
`{n}È impossibile che qualcuno abbia davvero incontrato questa strega."`
`"Io... l'ho incontrata...!"`
`All'affermazione di Rosa, Eva e Rudolf annuirono.`
`"Uuh!`
` Anche Maria l'ha incontrata!!`
` Crediciii, zio Klaus!`
` Credi a mia mamma!`
` Uuh, uuh!"`
`Dopo qualche attimo in cui la tensione si allentò, anche Maria iniziò ad agitarsi...`
`{n}La stanza piombò subito nel caos.`
`"Non ho capito nulla di quello che sta succedendo...`
` Cosa significa tutto questo?`
` Vuol dire che la strega che ha conferito l'oro al nonno è un'ospite speciale della riunione di famiglia di quest'anno...?!"`
`"Ma... è davvero così...?`
` Non è che zia Rosa abbia visto male...?"`
`"Anche Maria l'ha incontrata!!`
` Uuh, uuh, uuh, uuh, uuh, uuh, uuh!!!"`
`"Zia Rosa... ne sei... sicura?"`
`"...Sì...`
` Io e Maria l'abbiamo incontrata... Le abbiamo persino parlato."`
`"...Io l'ho incontrata!!`
` Era senza ombra di dubbio una strega...!`
` Credeteci!!`
`{n}Sono più che sicura di non aver visto male o di essermelo immaginato, nulla del genere!`
` Cosa... {i:diavolo} era lei?!"`
`...Nei momenti che precedettero l'arrivo del tifone...`
`{n}Rosa aveva sicuramente incontrato la strega al roseto.`
`Ma quella vista era stata così difficile da accettare come reale...`
` che più ne parlava, meno credeva in quello che si era trovato dinanzi.`
`Per ironia della sorte, mentre lei diceva di aver sicuramente incontrato la strega, stava al contempo perdendo la compostezza,`
` e pertanto, quanto più lei si agitava, tanto più l'esistenza della strega diventava nebulosa.`
`Per questo motivo, per affermarne l'esistenza in maniera incontrovertibile, bastò una singola frase detta con calma.`
`"...Anch'io l'ho incontrata.`
` Ci siamo presentate, e anche se non abbiamo parlato molto, ci siamo scambiate due parole...`
` State pur certi che non si tratta di un abbaglio di Rosa-san."`
`"Kirie‐san, dici sul serio...?"`
`"Sì...`
` Però non mi ha detto il suo nome.`
` Perciò, non posso attestare con certezza che fosse {f:5:Beatrice}..."`
`"Tuttavia, anche se temo che il mio sia un parere personale...`
` Avendola incontrata nel salone d'ingresso, ho potuto confrontare il suo volto con quello del ritratto...`
` E la mia prima impressione fu che lei fosse senz'altro il soggetto del ritratto...`
` Ma tutto ciò è solo una mia opinione."`
`"Non è possibile!`
` Da dove viene questa donna, tanto per cominciare?`
` Gli unici viaggi compiuti oggi dal battello sono stati quelli di andata e ritorno per portarvi tutti qui.`
` Era sulla barca, per caso?!"`
`"...`
` Ammetto che è una debole argomentazione.`
` Di sicuro non ricordo che sia scesa da bordo insieme a noi."`
`"Oooh, davvero?`
` Si può dimostrare che, oltre a quello su cui siamo saliti, non c'era un'altro battello?`
` Non si può!`
` Non si può dimostrare che {i:non fosse arrivato}!"`
`"Ha senso...`
` Si può dimostrare {i:l'arrivo} di un battello.`
` Basta dire che qualcuno l'abbia visto venire.`
` Ma non si può dimostrare che tale battello {i:non sia arrivato}."`
`"Anche se tutti dicono che non è arrivato e che non l'hanno visto, non si può dimostrare che non sia {i:arrivato di nascosto}.`
` In altre parole, è ciò che viene definita una ‘{i:probatio diabolica}’."`
`È facile dimostrare che i diavoli {i:esistano}.`
`{n}Basta incontrarne uno.`
`{n}Ma dimostrare la loro {i:inesistenza} è impossibile.`
`Anche se si potrebbe replicare che nessuno ha mai incontrato un diavolo, non si può negare la possibilità che si stiano nascondendo in un luogo irraggiungibile dagli umani...`
`È la stessa ragione per cui non si può negare l'esistenza degli alieni.`
`Fin quando l'umanità non perlustrerà tutto il cosmo, e non renderà completamente evidente la loro inesistenza, non si può concludere che gli alieni non esistono.`
`E sicuramente per noi è impossibile verificare l'inesistenza di extraterrestri in tutto l'universo...`
`Pertanto, sebbene ci possano essere vari modi per provare l'esistenza degli alieni, è impossibile mostrare prove che la negano.`
`"In tal caso, è inutile discutere se sia arrivata o meno con un battello diverso da quello su cui siamo saliti...`
` Lei non era sul battello con noi.`
` Questo è un dato di fatto, per cui è giunta su quest'isola in qualche altra maniera."`
`"Esattamente.`
` Dibattere su come sia arrivata qui potrebbe rivelarsi superfluo.`
`{n}Il punto fondamentale è che lei è davvero in questa villa, e non ha intenzione di cenare assieme a noi."`
`"Ricapitoliamo...`
` Ora come ora, su quest'isola c'è un'ospite che si è aggiunta ai diciotto membri della famiglia Ushiromiya.`
` E questa ospite è sconosciuta sia al fratellone che a Natsuhi-san, corretto?"`
`"Io non so niente...!`
` Non ho idea di cosa stiate parlando...!"`
`"Stai zitta un attimo.`
` O il tuo mal di testa peggiorerà...`
` È come dice mia moglie.`
` Non ho la più pallida idea di ciò di cui avete parlato finora."`
`"Allora la risposta è una sola...`
` L'ha chiamata nostro padre.`
` Per la riunione di famiglia di oggi!"`
`"Per la riunione di famiglia?!`
` E per quale motivo, allora?!"`
`"Questo non lo so!`
` Volevo chiedertelo nel caso tu ne sapessi qualcosa!"`
`"Finiscila, Eva!`
` Klaus-san ha detto che non lo sa...!`
` Quindi le cose stanno così.`
` Papà ha invitato di nascosto un'ospite identica alla strega del ritratto.`
` E poi lei ha incontrato Rosa-san, Maria-chan e infine Kirie-san..."`
`"Questo è tutto, per ora!`
` Se lei ha qualcosa da dirci, allora che si mostri subito!`
` Voglio dire, per quale motivo rinchiudersi in una stanza senza presentarsi?"`
`"Questo significa che il babbo, a cui non è mai fregato niente di queste riunioni di famiglia, avrebbe segretamente chiamato qui una nuova amante?`
` E che le avrebbe fatto indossare i vestitini della streghetta dei suoi sogni...?`
` Questo giorno è troppo importante per poter giungere ad una simile conclusione."`
`"Può esserci una sola ragione.`
`{n}Per partecipare alla riunione di famiglia...`
` Lei vorrà rivendicare qualche diritto all'eredità di nostro padre!!"`
`"È ridicolo!!`
` Il capofamiglia non ha amanti, né altre oscenità di questo tipo!"`
`"Ti ho detto di stare zitta!`
` Sono stato per tutto questo tempo nella villa con nostro padre, ma non ho mai sentito una cosa del genere..."`
`"Nell'ipotesi più remota...`
` assumendo che sia una figlia illegittima di un'amante avuta decine di anni fa...`
` nostro padre potrebbe averla rintracciata e convocata per la giornata di oggi...`
` È questo ciò che volete dire?"`
`"Caro!`
` Nostro padre non potrebbe mai fare una cosa del genere!`
` Il nobile sangue degli Ushiromiya sprecato con un'amante...!`
` Sono solo poche persone che proclamano di aver visto qualcosa!`
` Deve trattarsi di un'allucinazione, di una fantasia assurda, di un sogno ad occhi aperti!`
` O state forse tutti prendendo parte ad una recita per ingannare mio marito?!"`
`"Ma quale recita?!!`
` Se c'è qualcuno che sta recitando, quella sei tu!!"`
`"Smettila, sorellona...`
` Natushi-san ha usato dei toni un po' aggressivi, ma ha ragione.`
` Kirie l'ha vista, mentre io no.`
` E neanche tu, sorellona.`
` Ma Rosa invece sì..."`
`"Tuttavia, ciò significa che lei {i:esiste}.`
` E dato che c'è qualcuno che può dimostrare che lei {i:esista}, possiamo direttamente arrivare a tale conclusione.`
`{n}È il procedimento inverso della probatio diabolica."`
`"E poi, anch'io voglio incontrarla.`
` E vorrei tanto chiederle che cosa cavolo cerca dalla nostra famiglia, faccia a faccia."`
`"Su questo sono d'accordo anch'io.`
` Voglio domandarle che cosa è venuta a fare qui a Rokkenjima."`
`"Non fare il finto tonto!`
` Lei mira ad una cosa sola.`
` All'eredità di nostro padre!`
` Da qui in poi, dovremmo pianificare una strategia insieme ad un avvocato esperto in questioni ereditarie!`
` Se l'amante reclamasse dei diritti equivalenti a quelli di nostra madre, le nostre quote verrebbero divise esattamente a metà!"`
`"...A-Aspettate tutti un attimo!`
` Genji-san arriverà presto.`
` Lui saprà tutto.`
` Risponderà sicuramente alle nostre domande!`
` Fino ad allora, non parliamone più!!"`
`"Ehi, ragazzi!`
` Scusate, ma gli adulti devono parlare di questioni abbastanza complesse!`
` Ritornate alla dépendance!!"`
`Rosa gridò ai ragazzi in maniera leggermente impulsiva.`
`I più piccoli non capivano perché all'improvviso erano diventati loro i bersagli delle grida, ma Eva e gli altri ci arrivarono in seguito.`
`Stavano parlando di fronte ai ragazzi di un argomento ripugnante come la spartizione dell'eredità, e in maniera molto animata.`
`Non avrebbero mai e poi mai lasciato lì i propri figli.`
`{n}Perciò, la proposta di Rosa fu approvata subito da tutti.`
`"G-Giusto, è proprio come dice Rosa-san!`
` George!`
` Porta tutti i cugini alla dépendance!`
` Giocate tutti assieme in allegria!"`
`"George, fai come ti è stato detto.`
` Prendi tutti i cugini, e andatevene subito!"`
`"A-Aspetta un secondo, mamma...!`
` Non abbiamo nemmeno finito ancora di mangiare...!"`
`"Uuh!`
` E il dessert non è ancora arrivatooo!!`
` Uuuuh!!"`
`"Faremo portare a Gouda-san il dessert nella dépendance!`
` Quindi andatevene, su!!"`
`"Jessica.`
` Da qui in poi sarà una discussione fra adulti.`
` Vai."`
`"...C-Capito...`
` Però stavo ancora mangiando..."`
`"...Mi sa tanto che la regola varrà anche per me."`
`"Grazie per la comprensione, Battler-kun...`
` Ma sei fortunato."`
`"Uh?`
` Perché?"`
`"Se potessi, anch'io vorrei andarmene."`
`"...Ihihihih!`
` E ci credo.`
` Voi adulti godetevi pure la vostra allegra rimpatriata di famiglia sull'eredità."`
`"...Anch'io toglierò il disturbo.`
` Ad ogni modo, sembra che stasera non potrò esservi d'aiuto."`
`Nanjo si alzò con lentezza dalla sua sedia...`
`Aveva assistito dal posto più lontano del tavolo alla conversazione di un attimo prima, restando in silenzio senza intromettersi con inutili chiacchiere...`
` Si era indubbiamente comportato con una maturità che si confaceva ad un vecchio e pacato gentiluomo.`
`L'alzarsi in piedi di Nanjo fece da sprono per coloro che dovevano andarsene.`
`Quando i ragazzi si alzarono rumorosamente dalle loro sedie, nel corridoio si udì del trambusto, seguito dal ritorno dei domestici.`
`"Vi porgo le mie scuse per il ritardo...`
` Ho chiamato Genji..."`
`"...La ragione del mio tardo arrivo è dovuta al controllo della chiusura di tutte le porte e le finestre nella villa.`
` Sono mortificato."`
`"Su! Ragazzi, alla dépendance!`
` Le mie scuse, Gouda-san, ma potresti portare le porzioni di dessert dei ragazzi alla dépendance?"`
`"Ah...`
` Ne è sicura...?"`
`Gouda non sembrava gradire che la cena su cui aveva lavorato così duramente venisse interrotta in tal modo...`
`Girò lo sguardo verso Natsuhi, come per chiederle se fosse la cosa giusta da fare.`
`"Fai come dice Rosa-san.`
` Inoltre, non sarà necessario portarci il dessert.`
` Stai lontano dalla sala da pranzo fino a quando non sarai chiamato.`
` Riferiscilo anche al resto dei domestici.`
` È chiaro?"`
`"S-Sì.`
` Sarà fatto..."`
`"Su, su, ragazzi.`
` Ci avviamo?`
` Anche tu, Maria-san, non dovresti disturbare tua madre."`
`"Uuh, uuh, uuh!!`
` Anche Maria vuole parlare di Beato!!`
` Non è giusto, non è giusto, non è giusto, uuh, uuh, uuh!!!"`
`"Maria‐chan.`
` Perché non ci racconti di {f:5:Beatrice} nella dépendance...?`
`{n}Ci piacerebbe moltissimo sentire storie sulla strega.`
` Va bene?"`
`"Uuh?`
` Uuh!"`
`"...Ci sai proprio fare, cugino George.`
` Sono impressionata."`
`"Sei sicuro di non avere bambini?`
` Sei fin troppo ferrato, ihihih!"`
`Grazie alle parole di George, l'umore di Maria era completamente tornato alla normalità, e arrivò a prendere l'iniziativa, dicendo di voler andare alla dépendance.`
`A Gouda pareva che non gli piacesse venire cacciato via anche lui, ma non potendo disobbedire a Natsuhi, lasciò la stanza con Battler e gli altri, chiudendo la porta...`
`"...C'è qualcosa che posso fare per voi?"`
`"Sì, ci sarebbe.`
` Parecchie cose, direi.`
` E lo stesso vale per gli altri.`
` Siamo quasi al punto di estrarre a sorte, per vedere così chi farà le sue domande per primo."`
`"Ma suppongo che, a prescindere da chi sia il primo a vincere, la domanda iniziale sarà sempre la stessa."`
`"Sicuramente...`
` Genji‐san.`
` Rispondi con sincerità...`
` Chi è questa {f:5:Beatrice} che, adesso, si trova nella sala VIP?"`