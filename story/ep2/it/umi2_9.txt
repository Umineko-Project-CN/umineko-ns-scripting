`...Qual è il suono che si sente sempre nelle proprie orecchie?`
`{n}Il rumore della pioggia, quello di una cascata, oppure le interferenze della radio?`
`Se avessi potuto scegliere, avrei voluto udire il suono del sangue che pulsava in me...`
` Volevo udire il sangue scorrere dentro al mio corpo, così da comunicarmi che avrei continuato a vivere...`
`"...Mmmh...`
` È... mattina...?"`
`La luce che entrava dallo spiraglio delle tende era flebile, ma lo avvisò della venuta dell'alba.`
`Mentre Kinzo era ancora nella stessa posizione in cui si era svegliato... rimasto seduto su una sedia, con lo sguardo rivolto in alto... a mano a mano, il suo sangue fluì lentamente in tutto il suo corpo...`
`Guardando l'orologio, era un orario mattutino: le sei, ad essere precisi...`
` Non importava quanto fosse stanco o quanto avesse dormito profondamente, si svegliava sempre a quest'ora esatta, come se l'avesse determinata con una clessidra.`
`Non pensava che fosse qualcosa di cui vantarsi, ma ripeteva a se stesso che, finché sarebbe stato così preciso, aveva ancora una salute di ferro.`
`"...Si è fatta mattina, il che significa...`
` Mmmh...`
` Ad ogni modo, sembra che io sia scampato dal diventare uno dei primi sacrifici.`
` L'esito della roulette è dovuto alla fortuna... o è il risultato dei miei sforzi?`
` Non lo ammetterò mai, ma è alquanto frustrante non riuscire a discernere la differenza."`
`Kinzo fu leggermente tentato di guardare fuori dalla porta del suo studio.`
`Questo perché credeva che avrebbe potuto rinvenire le tracce di un vano tentativo di sfondare la porta,`
` compiuto in modo da sceglierlo come uno dei primi sei sacrifici.`
`"...Hmph...`
` Gli umani sono creature infime...`
` Quando si abbandonano al giudizio divino e ricevono una dose di buona sorte, vogliono avere la presunzione di dire che è stato frutto delle loro capacità, piuttosto che pura fortuna."`
`Per questo voleva controllare se sulla porta ci fosse un marchio nefasto...`
`{n}Era ciò che avrebbe fatto qualsiasi umano.`
`E pertanto, Kinzo non lo fece.`
` Represse gli impulsi dovuti alla sua umanità.`
` Così facendo, Kinzo poté crogiolarsi nella soddisfazione di aver raggiunto uno stadio superiore a quello umano...`
`Aveva acquisito consapevolezza sui suoi desideri umani... e li aveva messi a freno.`
`{n}Aveva resistito alle pulsioni dell'uomo...`
`Quel suo senso di eccentricità scellerata gli aveva senz'altro donato un talento singolare per l'azzardo,`
` che gli aveva indubbiamente permesso di compiere la grande impresa di risollevare la famiglia Ushiromiya in una generazione...`
`"Bene, {f:5:Beatrice}.`
` Quali sono le sei pedine che hai mangiato?`
` E quale sarà la tua prossima mossa...?`
` Su, intrattienimi...`
` La mia difesa è impeccabile.`
` Non mi esporrò alle stesse umiliazioni della volta scorsa...`
` Eh... eheheheh."`
`I domestici si svegliarono presto.`
` Dovevano aprire le tende, allestire la colazione, e svolgere diversi altri preparativi per accogliere gli ospiti all'inizio di una nuova giornata.`
`Gouda era quello con più entusiasmo di tutti.`
`Durante la riunione di famiglia gli era stato detto di focalizzare i suoi sforzi nel suo campo da chef,`
` ed aveva ricevuto un esonero speciale dagli incarichi normalmente di competenza ai domestici...`
`Sembrava che Gouda, da esibizionista qual era, avesse un gran complesso di superiorità a riguardo.`
` Lasciò a Genji e gli altri l'allestimento dell'interno della residenza, mentre lui si mise a lavorare in cucina per preparare la colazione.`
`Genji divise i compiti tra lui, Shannon e Kanon, e i tre eseguirono diverse faccende.`
`Shannon si diresse alla sala da pranzo, per poi bussare...`
`Nell'anno precedente, la riunione di famiglia proseguì fino all'alba.`
` Non sarebbe stata una strana occorrenza se la riunione di quest'anno si fosse protratta fino alle prime ore del mattino.`
`Tenendo in conto la possibilità che la riunione fosse ancora in corso, bussò.`
`Ma non ci fu risposta, per cui aprì la porta mentre proferiva loro il buongiorno.`
`"...Buongiorno.`
` C'è qualcuno?"`
`L'aria della stanza era gelida, e pareva che la riunione si fosse conclusa da molto tempo.`
`Sul tavolo vi era un set da tè da cui probabilmente avevano bevuto, disposto in modo da poter essere facilmente portato via.`
`Riporre via le tazze da tè è compito di un domestico.`
` Pertanto, essere troppo premurosi e sistemarle al posto dei domestici intaccherebbe la loro reputazione.`
`Di conseguenza, limitarsi a questi gesti era un grande atto di gentilezza nei loro confronti.`
`Avvicinandosi al tavolo per ripulirlo, notò che, accanto agli utensili da cucina, era stato lasciato una sorta di appunto.`
`Dato che era stato posto insieme al set da tè, Shannon lo prese, venendole spontaneo pensare che fosse un promemoria stilato per il domestico che sarebbe venuto a mettere ordine.`
`Su di esso non vi era trascritta una richiesta, né un ringraziamento per i preparativi del te, ma una singola parola.`
`Shannon la guardò con esitazione, e la lesse ad alta voce...`
`"...Cappella...`
`?"`
`Un rumore sommesso continuava a ripetersi senza sosta.`
`{n}Era un suono che, normalmente, sarebbe stato privo di ogni qualsivoglia importanza.`
`‘Se ci vorrà poco per non sentirlo più, potrei tornare a sonnecchiare...’, pensò in maniera confusa...`
`Tuttavia, il rumore era incessante.`
`{n}Si ripeteva ancora e ancora.`
`‘Aaah, che fastidio.`
` Chi è?`
` Chi è che continua a bussare costantemente sulla porta...?’.`
`Nel momento in cui se ne accorse, i suoi occhi si aprirono...`
`{n}Qualcuno stava bussando.`
`E da lì a poco si rese conto che, oltre al bussare, c'era anche una voce.`
`"...Signora Rosa... Signora Rosa...`
` Buongiorno."`
`"A-Aspetta.`
` Sto arrivando."`
`Era la voce di Genji.`
`{n}Guardando l'orologio, non erano ancora le sette...`
`Era chiaramente un orario troppo precoce per svegliare gli ospiti...`
`{n}Cos'era successo di tanto grave da causare qualcosa del genere?`
`A causa di quel presagio sinistro, sentì che la sua sonnolenza stava andando progressivamente a svanire.`
`Poiché Genji era un domestico che conosceva sin dall'infanzia, Rosa fu un po' meno allarmata di prima, e ancora in pigiama, aprì lievemente la porta.`
`"Buongiorno.`
` Le mie sentite scuse per averla svegliata così presto di mattina."`
`"...È successo qualcosa?"`
`"Sì...`
` A dire il vero, nella cappella {nobreak:{m:-5:——}—}"`
`Genji avvicinò la bocca all'orecchio di Rosa, sussurrandole qualcosa a bassa voce.`
`Per un attimo sembrava che Rosa non avesse compreso ciò che le era stato detto,`
` e dopo che lo ripetè più volte per avere una conferma, capì alla fine che apparentemente era successo qualcosa di strano.`
`Rosa chiuse momentaneamente la porta, si cambiò velocemente d'abito e seguì Genji, dirigendosi verso la villa...`
`Per quanto riguarda la cappella, occorrono delle spiegazioni.`
` Non si trovava all'interno della villa, ma in un boschetto al suo retro, ed era raggiungibile dopo una breve camminata.`
`Era stata costruita nello stesso periodo in cui a Rokkenjima era stata edificata la villa,`
` perciò, sebbene le numerose riparazioni effettuate alle pareti esterne la facessero sembrare da fuori una struttura recente, era un edificio alquanto vecchio.`
`Rosa corse sotto la pioggia assieme a Genji.`
`{n}Stava piovendo senza tregua, proprio come la sera precedente.`
`Dopo un po' di tempo, al di là di una piccola macchia di alberi, fu possibile scorgere la cappella...`
`Ad un'occhiata esterna pareva un luogo di una bellezza così autentica, che una coppia di giovani innamorati avrebbe potuto tenere al suo interno una cerimonia di matrimonio.`
`Tuttavia, apparentemente Kinzo attribuiva alla cappella un'enorme sacralità,`
` e Rosa e gli altri fratelli erano stati ammoniti di non avvicinarvisi senza permesso.`
`Pertanto, anche quando ormai erano cresciuti, si sentivano in colpa ad approcciarsi alla cappella, a prescindere dalle loro ragioni...`
` e temevano anche che loro padre si sarebbe sicuramente infuriato così tanto da colpirli sulle guance...`
`Di fronte all'entrata della cappella si intravedevano le sagome di un gruppo di domestici.`
`{n}Gouda, Shannon e Kanon...`
`Tutti i domestici del turno del mattino erano radunati lì.`
`Poco prima, Rosa era stata informata da Genji sulla situazione corrente.`
` Tuttavia... se non lo avesse visto con i suoi stessi occhi, non avrebbe potuto comprendere appieno l'accaduto...`
`Probabilmente valeva anche per tutti i domestici lì riuniti...`
`{i:Se non lo avessero visto con i loro occhi}, non avrebbero potuto comprendere cosa stesse succedendo.`
`Sulla porta d'ingresso della cappella...`
` vi era qualcosa di molto, molto grande... Una sorta di cerchio magico raccapricciante... tracciato con una vernice inquietante e collosa che ricordava del sangue.`
`"...C‐`
`Che cos'è...`
` questo...?`
` Quand'è che è stato disegnato?!"`
`I domestici si guardarono l'un l'altro.`
`{n}Ad aprire bocca per primo fu Gouda.`
`"S-Sono mortificato.`
` Generalmente non ci introduciamo in questo luogo, per cui non sappiamo quando sia stato apposto."`
`"Allora chi è stato il primo a scoprirlo?!"`
`"E-Eccomi, sono stata io...`
` Quando sono andata nella sala da pranzo per sistemare il set da tè... ho trovato un appunto in cui c'era scritto ‘cappella’..."`
`Shannon consegnò la nota con la mano che le tremava.`
`"...Di chi è questa grafia?`
` Non è quella dei miei fratelli o della mia sorella maggiore...`
` E poi sei venuta qui e hai trovato questo, giusto?"`
`"Sì..."`
`"...Signora Rosa... guardi."`
`"Che c'è...?`
` {i:Happy Halloween}... {i:for}...`
` Eh?!"`
`Kanon indicò una frase in inglese scritta sotto allo spaventoso cerchio magico.`
`Non ci aveva fatto caso fino a quando non le era stato fatto notare ciò, credendo che fosse parte del cerchio magico.`
`Lì vi era stato trascritto qualcosa in lingua inglese: ‘{i:Happy HALLOWEEN for MARIA}’.`
`{i:Happy Halloween}... {i:for Maria}.`
`{n}Un augurio di felice Halloween...`
` dedicato a Maria.`
`{n}Un cerchio magico spaventoso.`
` Dedicato anch'esso a Maria.`
`{n}{i:Happy Halloween}.`
`L'unica persona che il giorno prima si era rivolta a Maria con un {i:Happy Halloween}...`
`Il quadro combaciava...`
` Era stata {f:5:Beatrice}, la Strega Dorata...!`
`"E-E Maria?!`
` Dovrebbe star dormendo con i suoi cugini, giusto?`
` Avete controllato?!"`
`"...Siamo desolati.`
` Soltanto adesso ci siamo resi conto che vi era scritto il nome della signorina Maria.`
` Non abbiamo ancora controllato.`
` Ci appresteremo―"`
`"Che state facendo?!!`
` Andrò io a vedere come sta Maria!`
` Dopodiché, informerò mio fratello Klaus e gli altri.`
` Riceveremo istruzioni su cosa fare dopo!"`
`...Dopo aver parlato fino ad allora, Rosa sentì man mano su di sé una sensazione di sconforto.`
`Nell'ambito della riunione di famiglia, tra i quattro fratelli lei era nella posizione più bassa della gerarchia...`
`Perché, in una situazione anormale come quella, era stata lei la sola a venire chiamata al posto degli altri fratelli?`
`E questo valeva anche se si contava la presenza del nome di Maria.`
`"Non ditemi che... Eh...?`
` Eh?!"`
`"...S-Sì.`
` Abbiamo tentato di contattare il monsieur, ma...`
` non siamo riusciti a trovarlo..."`
`"E la madame non era nella sua stanza...`
` A giudicare dallo stato delle lenzuola, è possibile che ieri sera lei non sia mai tornata nel suo letto."`
`Rosa sentì la schiena formicolare per via dell'angoscia, che progrediva sempre di più...`
`"...A-Avete controllato dentro la cappella?"`
`"No, non ancora.`
` Ci abbiamo provato, ma..."`
`"...In realtà, la serratura della cappella è particolare, per cui il passepartout non funziona.`
` Esiste una sola chiave che può aprirla... ma risulta mancare dalla cassetta delle chiavi."`
`Se avesse potuto, non si sarebbe mai approssimata di sua spontanea volontà alla porta su cui era stato tracciato l'inquietante cerchio magico.`
`Rosa si fece forza e si avvicinò, cercando di spingere e tirare la maniglia...`
` Percepì solamente la resistenza opposta dalla robusta serratura.`
`"Abbiamo controllato se ci fosse una finestra da cui entrare, ma...`
` credo che, per esaminare all'interno, dovremmo rompere una delle finestre...`
` Cosa ne pensa?"`
`"...Non c'è verso che io possa autorizzare una cosa del genere.`
` La cappella è molto importante per nostro padre, non potrei mai fare qualcosa di simile`
`..."`
`In quel momento, a Rosa tornarono in mente gli avvenimenti del giorno precedente...`
`‘Giusto...`
` Quando incontrai la strega nel roseto...`
` non aveva forse dato a Maria una busta?’`
` Già, gliel'aveva data, era indubbio.`
`Quando Maria aveva cercato di aprirla, la strega le disse di non farlo ancora, ed era sicura che avesse detto:`
` ‘{i:Presto verrà il momento di aprirla}’...`
`Rosa ne era convinta...`
`{n}Non poteva essersi sbagliata...`
`{n}La lettera che era stata data a Maria...`
`Una volta tornata di corsa alla dépendance, Rosa si approcciò alla stanza dei cugini, coprendo nel mentre il rumore dei suoi passi,`
` aprì con delicatezza la porta, e sbirciò dentro la stanza...`
`Dall'interno si potevano udire i giovanotti ronfare rumorosamente.`
`C'erano quattro ragazzi.`
` Maria era una di questi...`
` E stava dormendo profondamente.`
`Dopo aver tirato un sospiro di sollievo, si introdusse in camera con passo felpato...`
` I suoi occhi miravano alla borsetta di Maria, che era stata poggiata sul divano.`
`A Maria era sempre piaciuto portarsi dietro i suoi tesori...`
`{n}Probabilmente era per imitare sua madre, che aveva sempre con sé il suo kit per il trucco.`
`Ovviamente la stava semplicemente copiando, per cui il contenuto della borsetta era costituito solo da cianfrusaglie.`
`Nel caso specifico di Maria, erano piccoli accessori dall'aria occulta, e un quadernino con scritte di quella natura...`
`Rosa non era mai stata contenta di vederla andare in giro con oggetti che non si addicevano ad una ragazzina.`
`Tuttavia, dopo aver provato a costringere Maria a smetterla, scatenando così un'enorme litigata tra loro due, decise di lasciar perdere.`
`"...Eccola...`
` È questa..."`
`Una busta in stile occidentale con l'emblema dell'aquila dorata...`
`Quando provò a tirarla fuori, capì che al suo interno c'era qualcosa di pesante e dalla forma cilindrica...`
`Il suo peso e la sua sensazione al tatto glielo fecero capire...`
`{n}Non c'era alcun dubbio.`
`{n}Quella... era una chiave.`
`Dopo essersi girata con la testa e aver controllato che Maria fosse ancora in un sonno profondo,`
` Rosa strappò la busta in un colpo solo, e fece cadere il suo contenuto sul suo palmo...`
`Era una chiave ornata da un vecchio motivo intricato...`
`{n}Rosa strinse con forza la chiave, per poi correre fuori...`
`Sembrava che Battler si fosse accorto di quel suono, ma dopo aver borbottato nel sonno ed essersi rigirato nel letto, riprese a russare...`
`"...Genji-san...`
` Può essere che questa chiave... sia quella della cappella?"`
`"Dove l'ha...`
` Si, è la chiave della cappella."`
`Rosa si avvicinò nuovamente al cerchio magico... e inserì la chiave nella toppa della serratura...`
`Ci fu una forte resistenza.`
` E dopo un breve lasso di tempo in cui occorse l'uso della forza... essa cessò con un sonoro ‘clunk’.`
`Dopodiché, la porta iniziò ad aprirsi molto, molto lentamente, cigolando con un rumore sgradevole alle orecchie...`
`"...C'è... qualcuno...?!"`
`La sua voce rieccheggiò per tutta la vasta stanza...`
`{n}Naturalmente, non ci fu alcuna risposta.`
`La cappella aveva un soffitto alto, e l'aria interna era completamente gelata.`
`Inoltre, si poteva percepire la presenza del divino anche in un giorno spettrale di pioggia come quello...`
`I domestici seguirono Rosa con circospezione.`
`"...Signora Rosa, guardi là."`
`Kanon notò immediatamente qualcosa, e lo puntò col dito...`
`Laggiù... c'era l'altare.`
`Nel posto in cui normalmente un prete avrebbe dovuto predicare l'amore di Dio, vi era un tavolo che non doveva trovarsi lì.`
`Ad un primo sguardo, sembrava essere un tavolo da pranzo...`
` Effettivamente, sopra di esso vi erano stati posti dei piatti e bicchieri splendidi, al punto da dare l'impressione che fossero in corso dei festeggiamenti per il compleanno di un bambino.`
`Ad un esame più approfondito, l'area circostante era stata abbellita con zucche e fiocchi di colore nero e arancio.`
` Probabilmente... erano decorazioni per Halloween.`
`In più, al tavolo vi erano sedute delle persone.`
`{n}Sulle sedie erano presenti tre paia di individui, situati rispettivamente alla parte opposta dell'altro.`
`Erano riconoscibili a colpo d'occhio.`
`{n}Erano Klaus e sua moglie, Eva e suo marito, e infine Rudolf e la sua consorte.`
`Ma se qualcuno avesse voluto avere la certezza assoluta, avrebbe dovuto avvicinarsi di più per poterlo verificare...`
`Perché ricordavano quasi dei pupazzi.`
`Quando la porta si aprì, tutti entrarono insieme con gran scalpitare, gridando se ci fosse qualcuno...`
`Ciononostante, non vi fu alcuna replica...`
` Di solito ci sarebbe stata una reazione di qualche tipo, anche se avessero fatto finta di ignorarli...`
`Non avvenne neanche ciò.`
`Per cui, la prima cosa che pensarono fu che qualcuno avesse messo dei fantocci molto rassomiglianti a loro...`
`Adesso non era solo Rosa...`
`{n}Anche Shannon, Kanon, e persino Gouda...`
`Stavano tutti lottando strenuamente contro la sensazione di angoscia che ribolliva nei loro cuori e li attanagliava.`
`"...Fratellone...?`
` Sorellona...?"`
`Mentre raggiungeva l'altare li chiamò nuovamente, senza però ricevere in cambio una risposta.`
`Sì... Oramai Rosa lo aveva accettato...`
`Aveva accettato il fatto che non fossero pupazzi...`
`{n}{i:Ma che fossero loro in carne ed ossa}...!`
`"...Tutto questo è..."`
`"..."`
`Si avvicinò quel tanto che bastava per comprendere chiaramente cosa vi fosse sul tavolo.`
`Ai suoi occhi sembrava un piacevole banchetto, proprio come aveva pensato inizialmente, che ricordava una festa di compleanno per un bambino.`
`I piatti erano riempiti con dei dolcetti, e i bicchieri con delle bevande dal bell'aspetto.`
` C'erano numerosi addobbi ritagliati a forma di zucca...`
`E anche se in quel momento era un pensiero frivolo da fare... le venne in mente che Maria sicuramente sarebbe stata contenta di vederli.`
`Erano seduti di fronte al tavolo, e parevano dormire...`
`Era una scena inspiegabile... come se il tempo si fosse fermato nel bel mezzo di un piccolo e allegro party di Halloween...`
`"...Stanno tutti...`
` dormendo...?`
` ...?"`
`Quando si avvicinò ancor di più verso di loro... si accorse che sul pavimento erano sparsi un mucchio di dolcetti.`
`C'erano caramelle, biscotti, confettini al limone e cioccolata, avvolti in un imballaggio molto ricercato...`
`Ed erano tutti sparpagliati su un tappeto intriso di marmellata di more e mirtilli...`
`"...Wah, uwaaaaaaaaaaaaaaaah?!"`
`Rosa e gli altri... si resero conto gradualmente della situazione...`
`Era... una festa di Halloween.`
`{n}Un banchetto per coloro che non fanno parte di questo mondo...!`
`Klaus, Natsuhi, Eva, Hideyoshi, Rudolf, e Kirie, per un totale di sei persone, erano seduti sulle loro sedie... morti, come se si fossero addormentati.`
`Come si poteva dire con certezza che fossero morti e che non stessero dormendo?`
`La risposta era perché...`
` partendo dal petto...`
` fino ad arrivare all'addome...`
` e‐`
` erano stati...`
` squarciati dall'alto in basso...!`
`"...M-Monsieur Klaus...!!`
` Iiiiiiiiih...!"`
`"...Quanta... crudeltà..."`
`I sei erano seduti a una festa di Halloween, ognuno di loro ucciso... con la pancia lacerata dall'alto in basso.`
`Possibile che la marmellata che ricopriva il pavimento fosse qualcosa che non erano riusciti a finire di mangiare... e che era strabordata dal loro ventre...?`
`Non era quello!!`
`Su tutto il pavimento era stato riversato il contenuto dei loro intestini!!`
`{n}E non era finita lì.`
`Dal loro addome... era quasi come se... come se...!`
`{n}Come se quelle cose fuoriuscissero da lì...!!`
` S-Sì, proprio quei dolcetti!!`
`Caramelle, biscotti, confettini al limone, cioccolata...`
` Colavano giù macchiati di sangue, per poi disseminarsi sul pavimento!!`
`Cosa poteva aver causato qualcosa di simile?!`
`Era come se l'interno della loro pancia fosse stato imbottito di dolcetti fino all'orlo...`
` e una volta tranciate, fossero straripati via!!`
`Rosa si ricordò quando, da piccola, le fu servito a sorpresa un tacchino alla sua festa di compleanno.`
`Quando venne affettato con un coltello... dal suo interno sgorgò fuori il suo cibo preferito, ma non essendole stato detto nulla...`
` l'omelette di riso con ketchup, che aveva un colore incredibilmente rosso vivo... le era sembrata una frotta di larve insanguinate...`
` Bleah,`
` sgocciolavano,`
` erano inzuppate,`
` carnose,`
` fangose!!`
`"Bleeeeeeeeeeeeeeergh!!`
` Eeeeeeaaaaaaaaaaaah!!"`
`Il suo trauma giovanile venne riesumato.`
` Nello stomaco di Rosa, la quale sentiva dell'acido bollente risalirle in bocca, si stava rivoltando un mostro...`
`Dopodiché, vomitò sul pavimento, senza riuscire a trattenersi.`
`Il suo stomaco vuoto non potè che vomitare succhi gastrici.`
`Era ormai evidente che quella scena davanti ai suoi occhi non era una piacevole festa di Halloween...!`
`I sei individui sposati fra loro erano stati posti quasi in maniera votiva, con i loro stomaci aperti mediante un taglio verticale,`
` tranciati con un― gyuiiiigupaaa..`
`Furono colmati con vagonate di dolcetti,`
` tutti polposi e schiacciati.`
`Sul pavimento era stato riversato sangue, budella e dolcetti... `
` Erano sanguinolenti,`
` vischiosi,`
` appiccicosi,`
` brodosi,`
` polposi,`
` dolcetti zuccherini appiccicati sulle dita,`
` così collosi,`
` viscosi,`
` aaah, ma erano macchiati dalle loro viscere,`
` ed erano brodose,`
` carnose!`
` Cos'avevo calpestato, quello che avevo pestato non mi dava l'impressione di essere una caramella, un biscotto, una pasticca al limone o del cioccolato!`
`Aaaaaah, avevo tanta paura, cos'avevo calpestato, non riuscivo neanche a guardare la pianta del mio piede!!`
`Aaaaaawaaaakiiiiaaaaaaaaaaaaaaah!!!`
`...Che, che agghiacciante festa di Halloween...!!!`
`Osservandola da distanza sembrava meravigliosa, incantevole e piacevole.`
`{n}E una volta vista da vicino, era raccapricciante e disgustosa, ma possedeva comunque una certa bellezza...!!`
`"Aaaaaaaaaaaaaaaaaaaaaaaaaaah!!"`
`I pensieri confusi di Rosa tentarono tutto il possibile per trovare un modo di fuggire dalla sua gola, tramite una forte voce confusa che non era né un urlo, né un grido...`
`"...Monsieur Klaus..."`
`"...Tutto ciò... è orribile... è orribile..."`
`"...S-Serve un'ambulanza...`
` La polizia...!"`
`"G-Giusto, la polizia...`
` Polizia, polizia polizia polizia polizia!!"`
`Se dalla bocca di Gouda non fosse uscita una parola legata al mondo reale come ‘polizia’, Rosa e gli altri probabilmente non sarebbero ancora riusciti a sottrarsi all'atmosfera da incubo di quella festa...`
`Ma non era perché lei riteneva che la polizia avrebbe potuto fare qualcosa.`
`Se non avesse detto ‘polizia, polizia’ ad alta voce... sarebbe stato come se, in quella festa per demoni, stesse venendo preparato un altro posto riservato a lei...!!`
`Sentì la pancia iniziare ad espandersi, facendole del male!!`
` Gorgogliava,`
` si agitava...`
` Sicuramente era perché i dolcetti stavano per straripare dal suo ventre!!`
`Rosa fu nuovamente tormentata dai conati di vomito, e ributtò i suoi succhi gastrici sul pavimento.`
` Dopodiché cercò.`
` Per accertarsi che non vi fossero immischiati dei dolcetti!!`
`"...Aah... Aah... Aah...!!`
` Anf... Aah...`
` A-Ad ogni modo!!`
` Coff, coff!!"`
`Rosa ebbe un altro attacco violento di tosse, e con veemenza sputò sul pavimento gli acidi gastrici che le stavano bruciando la gola.`
`Si rese conto che, senza accorgersene, tutto il suo corpo era diventato madido di un lurido sudore...`
`"G-Genji-san, Shannon-chan, sentite nostro padre e chiedetegli istruzioni sul da farsi, per piacere.`
` Gouda-san, vai insieme a Kanon-kun e chiama la polizia...`
` Dopodiché, fate venire qui il dottor Nanjo e..."`
`{i:Perché} far venire il dottor Nanjo?`
`{n}Il tempo per le cure mediche era passato da un bel pezzo...!`
`I domestici recepirono gli ordini e corsero fuori.`
`Dopo averli visti andar via... Rosa volse ancora una volta il suo sguardo verso i suoi fratelli, con cui aveva condiviso gioie e dolori, e i loro compagni...`
` e nonostante non potesse esserci nulla di più tragico... per qualche ragione, era tentata di descrivere la loro morte surreale...`
` come uno spettacolo stupendo...`
`"...Non sono qui.`
` Dove possono essere andati?"`
`"Sia la stanza per i domestici che la cucina sono deserte...`
` Che cosa cacchio è successo?"`
`"Uuh, uuh, uuh!!`
` Mammaaa!!`
` Mammaaa, dove seiii?!!`
` La lettera di Maria!`
` La lettera che ho ricevuto da Beato!`
` Ridammela!`
` Ridammelaaaaaa!!`
` Waaauauh!!"`
`"Ho qualche dubbio...`
` Battler-kun, sei sicuro che fosse zia Rosa?"`
`"...Beh, non ne sono certo, visto che ero mezzo addormentato...`
` ma all'alba mi era sembrato che zia Rosa fosse entrata e avesse frugato nella borsetta di Maria..."`
`"Dato che non ero del tutto sveglio, ero convinto che nella borsetta di Maria ci fosse un tubetto di dentifricio o qualcosa del genere."`
`"Per quale motivo nella borsetta di Maria dovrebbe esserci un tubetto di dentifricio?`
` Eri palesemente mezzo morto di sonno, nei sogni lo avevi visto il tubetto!"`
`Battler aveva una vaga memoria di Rosa che entrava nella stanza dei cugini.`
`{n}E Maria, che si era svegliata per prima, aveva iniziato un gran baccano, dicendo che qualcuno aveva strappato la busta che aveva messo al sicuro con gran cura...`
`E così, erano giunti alla conclusione che Rosa fosse venuta e avesse aperto la lettera...`
`"...Una lettera della Strega Dorata...`
` Chissa cosa c'era al suo interno."`
`"Non ne ho idea...`
` Ma quel tipo di busta è usata da nostro nonno per scopi ufficiali, e su di essa c'era il simbolo della famiglia Ushiromiya...`
` Mi riesce difficile credere che il suo contenuto non avesse nulla a che fare con la riunione di famiglia."`
`Maria non l'aveva fatta toccare a nessuno, ma ieri, con Battler e gli altri, si era fatta gran vanto di quella busta...`
` Perciò loro se la ricordavano bene.`
`"Uuh, uuh, uuh!!`
` Mamma, ridammela!`
` Mamma, ridammela!!`
` Uuh, uuh, uuh!!`
` Wauuuuuuuuh!!"`
`"...Se è come dici tu, fratellone George, sembra una roba piuttosto seria...`
` Ma se è così tanto importante, perché la somma strega l'ha consegnata a Maria...?`
` Non ne ho alcuna idea."`
`L'atmosfera rinfrescante del mattino venne completamente spazzata via dagli occasionali rombi di tuono...`
`Era naturale.`
` Da quando si erano svegliati, non avevano incontrato nessun altro.`
`Sembrava come se fossero gli unici rimasti, e la villa fosse diventata un guscio vuoto.`
`"...Ehiii!`
` C'è nessunooo?!`
` Rispondetemiii!"`
`Jessica gridò a gran voce nel corridoio, e alla fine, tornò indietro una risposta.`
` Proveniva dall'ingresso.`
`"Vi sentooo...!`
` È successo qualcosaaa?!"`
`"È il dottor Nanjo...`
` Menomale.`
` Pare che non siamo gli unici a non essere svaniti da quest'isola."`
`"Buongiorno, dottor Nanjo...`
` Uhm, mi scusi, ma sa per caso dove sono andati i nostri genitori...?"`
`"Oh, cielo.`
` Sono arrivato adesso dopo essermi svegliato poco fa.`
` Non lo saprei dire sul momento..."`
`Era naturale.`
` Anche Nanjo era un ospite, esattamente come loro.`
` Si era alzato dal letto un attimo prima, per poter ammazzare il tempo in salotto fino all'ora della colazione.`
`"Uuh, uuh, uuh!!`
` Dottor Nanjo, mamma l'ha presa, mamma ha preso la lettera di Maria!!`
` Ridammela, ridammela, uuh, uuh, uuh!!!"`
`Maria affondò il viso nel pancione di Nanjo, piangendo a più non posso...`
`Nanjo non poteva fare a meno di sentirsi disorientato da tutti questi eventi avvenuti così presto nel mattino.`
`"...Nngh.`
` Qualcuno sta correndo verso di noi.`
` Jessica!`
` Arriva gente!"`
`Dal fondo del corridoio si potevano sentire delle persone che stavano correndo velocemente.`
`Quando si affacciarono, videro Gouda e Kanon...`
`Di norma, era inappropriato per un domestico correre all'interno della villa.`
`{n}Tuttavia, non era quello a cui Battler e gli altri stavano pensando in quel momento.`
`I singhiozzi di Maria erano diventati così ingestibili, che volevano subito chiedere a qualunque persona lì presente dove fosse Rosa.`
`Ma i due domestici ignorarono completamente la mano agitata da Jessica.`
`Gouda corse nella stanza per i domestici, e dopo che Kanon si accorse della presenza di Nanjo, si inchinò dinanzi a lui per poi avvicinarsi al dottore con passo lesto, sussurrandogli qualcosa nell'orecchio.`
`"...Che cosa hai detto?`
` Rosa-san?"`
`"Sì.`
` La prego di seguirmi, per favore. La guiderò io."`
`"Capisco..."`
`"Da questa parte."`
`Senza aggiungere altro, Kanon si accorse finalmente di Jessica, e le rivolse un inchino...`
`Ma non era un gesto posato.`
`Si fiondò lungo il corridoio da cui era venuto, seguito da Nanjo.`
`Vedendo quanto andassero di fretta, Battler e gli altri intuirono che effettivamente doveva essere successo qualcosa di grave.`
`La figura di Gouda era visibile attraverso la porta spalancata della stanza per i domestici...`
`Pigiava con foga rumorosa l'interruttore del telefono, mentre teneva la cornetta in mano.`
`Da quello compresero che stava provando a chiamare un ospedale o la polizia, o che ad ogni modo, stava provando a telefonare qualcuno per via di una preoccupante emergenza.`
`"Andiamo a vedere...!"`
`"Sì...!"`
`"Mammaaa, ridammelaaa!!`
` Ridammi la mia lettera!!`
` È {i:un invito per la Terra Dorata}!!"`
`Era successo qualcosa... anche se non sapevano cosa esattamente.`
`{n}Battler e gli altri inseguirono Kanon e Nanjo...`
`Aaah... In seguito lo capimmo.`
` Kanon-kun aveva chiamato il dottor Nanjo, ma non noi...`
`Per cui non dovevamo stargli dietro.`
`Chissà se Alice si sia mai pentita del suo eccesso di curiosità, quando inseguì il Bianconiglio con l'orologio...`
`"Non fatelo, non entrate!!`
` Non guardate!!`
` Jessica‐chan!`
` No!!"`
`"Nh...`
` N―`
`Nooooooooooooooooooooo!!!"`
`"Mamma, papà!!`
` Che cosa... Che cosa è successo?!!`
` Uuuuuuuuuuuugh!!"`
`"...Cosa sto vedendo...?`
` C'è un limite alla perfidia dei propri passatempi...!`
` Non è abbastanza prendersi la vita di qualcuno...?`
` Cosa sto vedendo?!!"`
`"Dopo esserti preso la briga di ucciderli, li metti su delle sedie con la pancia squarciata e tiri fuori le loro interiora?!!`
` E ti sei fatto in quattro per rimpinzare il loro ventre con dei dolcetti!!`
` Perché... Perché cazzo uno dovrebbe fare qualcosa di tanto malato?!!`
` Maledizione, maledizione!`
` Ben fatto, bastardo, davvero un gran bel lavoro!!`
` Gyaaaaaaaaaaaaagh!!"`
`"...È meglio che usciate tutti fuori...!`
` Loro non vorrebbero farsi vedere da voi in questo stato..."`
`Nanjo intimò ai ragazzi di uscire, ma nessuno gli prestò attenzione.`
`"Rosa-san, glielo dica lei, per favore.`
` Se continueranno a guardare tutto questo... gli farà solo del male...!"`
`"..."`
`Rosa rimpianse il suo essere stata avventata...`
` Avrebbe dovuto immaginare che presto o tardi i ragazzi sarebbero giunti lì...`
`Avrebbe dovuto chiudere a chiave la porta senza esitare, invece di restare lì inebetita.`
`E così erano arrivati i ragazzi.`
`{n}Avevano visto...!`
`Nei loro occhi di certo era stata impressa in quell'esatto istante tale visione...`
`decisamente più atroce del pasto grottesco a sorpresa che Rosa aveva visto in gioventù...`
`Mentre cingeva nel suo abbraccio Maria, la quale, sbalordita, stava osservando quella scena orribile come se avesse perso ogni emozione,`
` Rosa scoppiò in una valle di lacrime, per loro e per i loro genitori.`
`Le voci piangenti e gementi dei quattro, combinate al loro sconforto... per lungo tempo continuarono a riecheggiare in un luogo che avrebbe dovuto conoscere l'amore di Dio...`
`"Testa di cazzo!!`
` Ancora una volta, ancora una volta con questi omicidi?!!`
` E per giunta, stavolta ti sei pure fatta un sacco di scrupoli per ucciderli in questi modi così strampalati!!"`
`"Kuahahahahahahahah.`
` Io speravo di sentire dei ringraziamenti al posto di questi discorsi sulla sofferenza, sai?"`
`"Ringraziamenti?!!`
` Hai detto ‘ringraziamenti’, vecchiaccia di merda?!`
` Fanculo, se le tue orecchie hanno qualcosa che non va te le taglierò entrambe, così potrai sentire meglio!!"`
`"Perché mai dovrei dire: ‘Oh, {f:5:Beatrice}-sama, grazie tante per le tue folli uccisioni’, ma io ti ammazzo di botte!!!"`
`"Torniamo all'ultima partita.`
` Ti lamentavi di non aver potuto vedere le facce dei tuoi genitori quando erano morti, giusto?`
` Così le ho lasciate lì.`
` Sono rimaste esattamente dov'erano!!"`
`"{i:Apri bene gli occhi, tuo padre e il resto dei parenti sono stati ammazzati senza ombra di dubbio}!!"`
`"Ah, siiiì? Un servizio eccellente, ne sono soddisfatto!!`
` Avevo giurato a me stesso che se avessi posto fine alla tua vita, ti avrei sfasciato la faccia, ma ritiro tutto. Ti tirerò fuori le budella!!!"`
`"Non lasciare che le emozioni ti impediscano di riflettere.`
` La mia partita è iniziata da un pezzo, giusto?`
` Kueheheheheh.`
` Questa volta ho deciso di lasciare i cadaveri intatti."`
`"Sai perché?`
` Quando nell'ultima partita hai negato la mia esistenza, lo hai fatto seguendo un ragionamento..."`
`"Che sarebbe:`
` ‘{i:I volti sono stati distrutti, e non è possibile confermare l'identità dei cadaveri};`
` {i:ergo, non si può escludere la possibilità che fossero stati preparati dei cadaveri con cui sostituirli, in modo da creare per loro un alibi};`
` {i:finché tale probabilità non potrà venire eliminata, sarà possibile difendere la teoria di un colpevole umano}’!!"`
`"Che cosa hai dettooooo...?!!"`
`"Kuahahahahahah, {0}kih{0}ih{0}ih{0}ih{0}ih{0}ih{0}ih{0}ih{0}ih{0}ih{0}ih{0}ih{0}ih{0}ih{0}ihihihih!!`
` Su, Battler, lascia pure che Nanjo faccia i suoi esami, ok?`
` Non è forse un classico dei gialli che il dottore che esamina i cadaveri sia un complice?"`
`"Allora non lasciare che sia lui a svolgere le analisi, dovresti essere tu a farle.`
` Devi confermare con certezza assoluta che i sei cadaveri siano quelli delle persone in questione, e che non stiano fingendo di essere decedute, ma che siano morte davvero, ma proprio per davvero!!"`
`"Per verificare che tuo padre e tua madre siano stati davvero uccisi con le loro pance squarciate e le loro interiora tirate fuori,`
` dovresti infilare la mano nei loro addomi e usare il tuo senso del tatto!!!`
` Kuhaha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}hahah, kiiiahaha{0}ha{0}ha{0}ha{0}ha{0}ha{0}ha{0}ha{0}ha{0}ha{0}ha{0}hahahahahah!!"`
`"Non piangerooò!!!`
` Maledizione, maledizione... Io non piangerò...!!"`
`Tutt'ad un tratto, Battler urlò.`
`Continuava ancora a versare lacrime ma, come per rimproverarsi di essere una femminuccia, prese a gran ceffoni la sua faccia più e più volte con ambo le mani.`
`Ciononostante, le lacrime non cessavano...`
`{n}Tuttavia, nei suoi occhi si potevano scorgere delle fiamme ardenti.`
`"Il bastardo che ha causato tutto questo gran troiaio la pagherà fino all'ultimo!!`
` Perciò non è l'ora di frignare, pensa a cosa dovrai fare!!"`
`"Aaaah, è inutile, è tutto inutile!!`
` Se hai il tempo di spargere lacrime, usalo per pensare!`
` Non è il momento di lasciare i rubinetti aperti!!"`
`Più che un'autentica collera, forse la sua era una rabbia per eludere e mascherare la sua tristezza...`
`Tuttavia, ciò conferì un po' di forza d'animo a George e Jessica, la cui afflizione gravava su di loro.`
`"...Giusto...`
` Anche piangendo...`
` la realtà di ciò che è accaduto...`
` non muterà."`
`"Cazzo... cazzo cazzo cazzo... cazzo cazzo cazzo!!`
` Beh, allora cosa dovrei fare?!`
` Cos'è che dovrei fare... per aiutare mamma e papà?!!"`
`"...Signora Rosa...`
` Sono tornato..."`
`"Gouda-san, come procede con la polizia?`
` Che direttive hanno dato?`
` Hanno detto quando pensano di riuscire ad arrivare?"`
`"...Riguardo a ciò... sembra che i telefoni siano guasti...`
` Ho anche cercato di adoperare la radio d'emergenza, però... ecco, forse è per via del meteo, ma non riesco a connettermi neanche con quella..."`
`"Cosa stai dicendo...?!`
` Quindi significa che non possiamo entrare in contatto con la polizia?!"`
`"È stata lei!`
` Ha manomesso la linea telefonica, in modo che così non potessimo telefonare alla polizia!!"`
`Quando sentì che i telefoni non funzionavano, Jessica diede subito la colpa all'ospite misteriosa.`
`I suoi occhi, arrossati a forza di piangere, si insanguinarono di scarlatto per la rabbia.`
`"...Già, non c'è motivo di discuterne, no?!`
` Ho capito tutto, io so di avere ragione!`
` Chi è che ha ucciso mamma e papà?!"`
`"È ovvio che sia stata lei!!`
` Deve essere stata quella strega che è venuta ieri!!!`
` La prenderò per la collottola!!`
` Dannazione dannazione dannazioneeeee!!"`
`"Jessica‐chan...!`
` Fermati!`
` Gohda‐san, Kanon‐kun, andate!"`
`"S-Sì...!"`
`"Signorina, aspetti...!"`
`Divorata dalle emozioni che stava provando, Jessica si catapultò fuori, usando la sua rabbia per nascondere la tristezza che non poteva sfogare...`
`Ragionandoci su in maniera avventata, si poteva sospettare di {f:5:Beatrice}, l'ospite misteriosa arrivata ieri...`
` Tuttavia, allo stato attuale, non si disponeva di alcuna prova della sua colpevolezza...`
`In quel momento, lei non era niente più di una semplice ospite.`
`Perciò Rosa dovette prendere una decisione matura, e porre fine alla frenesia impulsiva di Jessica.`
` Gouda e Kanon la inseguirono, avendo compreso ciò all'istante.`
`"...E se il colpevole fosse {f:5:Beatrice}, l'ospite che nessuno aveva invitato...?"`
`"Capisco come si sente Jessica...`
` Anch'io vorrei credere ad una cosa del genere.`
` Non importa chi sia, vorrei avere un responsabile da stendere con un pugno in faccia...!!"`
`"Ma prima, occorre comprendere con chiarezza le circostanze...`
` Chi è questa {f:5:Beatrice}?`
` Non l'ho neanche vista in faccia!!"`
`"...Kihihihihihihihihihihihihihihih.`
` Se è il suo viso quello che cerchi, è esposto in un grosso ritratto presente nella villa.`
` Lo hai visto così tante volte e ancora non te lo ricordi?`
` Kihihihihih."`
`"...Eddai, Maria...`
` Cosa c'è da ridere in una situazione come questa?!"`
`"{f:5:Beatrice} è una strega.`
` E il rituale per aprire la porta per la Terra Dorata ha finalmente avuto inizio.`
` Quelle sei persone erano i sacrifici...`
` Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hih!"`
`"Forza, che il banchetto delle streghe cominci.`
` Stanotte sarà Halloween, e le streghe si stanno riunendo per festeggiare.`
` Kiiihihihihihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hih!!"`
`"Maria, quante volte ti ho detto di non ridere con quel tono inquietante?!"`
`Il suono brusco del manrovescio di Rosa sulla guancia di Maria rimbombò per tutto il soffitto elevato della cappella...`
`Mi sembrava che fosse cominciato tutto con la pioggia del giorno prima.`
` No... era da quando l'isola era stata avvolta dal tifone che qualcosa aveva preso una brutta piega.`
`Ero arrivato a Rokkenjima mentre c'era bel tempo, e visto che mi ero svegliato presto e avevo sonno, feci un pisolino...`
`Quando mi svegliai, aveva già iniziato a piovere.`
`Tutto era iniziato da allora.`
`Dal nulla era giunta una misteriosa visitatrice che si faceva chiamare {f:5:Beatrice}, la Strega Dorata, e fu come sprofondare gradualmente in un regno di follia.`
`Cos'era avvenuto mentre mi stavo riposando?`
` Che in quel lasso di tempo, l'isola fosse stata tranciata via e spedita verso un altro reame, in cui il buon senso non aveva validità...?!`
`Chi era questa persona dal nome di {f:5:Beatrice}?`
`{n}Era un individuo ignoto che tentava di immischiarsi nella questione dell'eredità, proprio come avevano pensato i nostri genitori durante il macello della cena scorsa?`
`Oppure il colpevole era l'illustre strega della leggenda dell'oro, come aveva detto Maria?!`
`Anche se Jessica non avesse perso la calma, in un caso come quello, l'ospite sarebbe stata la più sospettata fra tutti.`
`Tuttavia, non potevamo prendere una decisione in questo modo.`
`{n}Aaah, era inutile, inutile, era tutto inutile...!!`
`Mi schiaffeggiai la faccia con entrambe le mani un'altra volta, raffreddando la mia testa fumante.`
` Anche se era come versare un bicchiere d'acqua in una fornace.`
`"....Questa è... una busta di nostro nonno."`
`Su un vassoio per torte posto a decorazione del tavolo, il fratellone George trovò una busta in stile occidentale, in cui era inciso in oro l'emblema della famiglia Ushiromiya.`
`Ed era sigillata.`
`"Quindi... vuol dire che è indirizzata a noi?`
` Se fosse stata letta dal mio vecchio e dagli altri, sarebbe dovuta essere aperta."`
`"...Il tuo ragionamento pare essere corretto...`
` C'è scritto qualcosa.`
` La scritta recita: ‘Ai rimanenti’."`
`"Questa è una lettera lasciata dal colpevole...?!`
` C-Cosa c'è dentro...?"`
`"Aprila, fratellone..!"`
`Dopo aver annuito senza parlare, il fratellone George aprì la busta...`
`{n}Ne uscì fuori un foglio piegato.`
`"...Lo leggo io...`
` ‘Benvenuti a Rokkenjima, signore e signori della famiglia Ushiromiya.`
` Il mio nome è {f:5:Beatrice}, e sono la consulente in alchimia di questa famiglia, al servizio del signor Kinzo’."`
`Quella lettera era veramente assurda.`
`Questa {f:5:Beatrice}, che si definiva una consulente in alchimia, aveva annunciato la riscossione dell'oro dato in prestito al nonno, unitamente agli interessi.`
`E tali interessi erano tutto ciò che era stato creato dal nonno.`
`Leggendo ad alta voce quella frase con una simile tragedia davanti ai nostri occhi, capimmo che non si stava riferendo soltanto a tutte le ricchezze accumulate da nostro nonno...`
`Era in senso letterale.`
` Tutto ciò che nostro nonno aveva creato...`
` In altre parole... negli interessi erano inclusi tutti i discendenti del nonno!`
`"Che presa per il culo!!`
` Ma è un contratto assurdo!`
` Mi stai dicendo che delle vite sarebbero l'interesse per l'oro?!`
` È come un patto col diavolo, no?!`
` È così che si finge di essere una strega?!`
` Ah, mi sto spisciando dal ridere!!"`
`"...È la condizione speciale...`
` ‘Tuttavia, se qualcuno dovesse scoprire l'oro nascosto succitato nel contratto, {f:5:Beatrice} dovrà rinunciare per sempre ad ogni diritto su di essi’..."`
`"Mmmmh...`
` ‘Per quanto riguarda il nascondiglio dell'oro, il signor Kinzo l'ha già esposto pubblicamente, all'interno dell’epigrafe al di sotto del mio ritratto’..."`
`"In pratica è qualcosa di questo tipo.`
` Se questi omicidi sono un atto di riscossione degli interessi,`
` il requisito per farli cessare è cercare di scoprire l'oro nascosto che è stato conferito a nostro nonno... Ecco cosa sta dicendo.`
` E inoltre, dice che questo segreto è celato nell'epigrafe del suddetto ritratto."`
`"In parole povere... questa è una sfida da parte della strega?`
` Provare a vedere se riusciamo a decifrare le frasi in codice in cui è annotato il nascondiglio dell'oro?!`
` E ci sta dicendo che se non ci riuscissimo, la riscossione degli interessi proseguirà come da programma?"`
`"Magnifico, allora ti ucciderò di mazzate!!!"`
`"...B-Battler-kun!`
` Guarda qui... Guarda qui!!"`
`Il tavolo era ricolmo di dolcetti...`
` per cui, anche se era lì in bella mostra, avevamo pensato che fosse un dolciume...`
`Cioè, andiamo, si trovano spesso robe del genere, giusto...?`
`Suvvia, tipo del cioccolato messo in una confezione a forma di lingotto d'oro...!`
`"...Q-Questo non è un pacco di dolci...`
` È vero...!`
` È un vero lingotto d'oro...!!"`
`"...Vi è impresso il simbolo dell'aquila monoalata...`
` Prima avevo sentito mia madre parlarne...`
` Questo è un lingotto della leggenda dell'oro di nostro nonno...!!"`
`C'erano dei lingotti d'oro che pesavano dieci chili ciascuno... Ben tre di numero, impilati al centro del tavolo!`
` Erano lì dove si metterebbe una torta per una festa di compleanno...`
`In pratica, era palese che essi fossero la torta di compleanno per la festa in nome della riunione di famiglia!`
`"Se questi sono veramente lingotti puri al 99,99%...`
` Nngh, glom.`
` V-Varranno circa sessanta milioni di yen!"`
`"Stronzaaaaaa!!!`
` È troppo poco!!!`
` I nostri genitori sono stati uccisi, e tutto l'oro che hai ammucchiato arriva a malapena a sessanta milioni di yen?!`
` Non prenderci in girooooooooo!!!"`
`"...Kihihihihihihihihihihihihihihih...`
` Dunque i giochi sono partiti, {f:5:Beatrice}.`
` Tanto nessuno risolverà l'enigma.`
` Perciò la vittoria di Beato sarà assicurata..."`
`"Sbrigati ad aprire la porta per la Terra Dorata.`
` E poi porta Maria con te...`
`{n}Kihihi{0}hi{0}hi{0}hi{0}hi{0}hi{0}hi{0}hi{0}hi{0}hihih!"`
