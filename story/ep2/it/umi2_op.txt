`"Guardi, signorino George!`
` Guardi, guardi, sono proprio carini!"`
`Shannon aveva notato un paio di squali martello nuotare allegramente nella vasca dei pesci,`
` con lo stesso entusiasmo di una bambina delle elementari che andava all'acquario per la prima volta.`
`"Già, sono davvero carini.`
` Quasi mi viene voglia di mangiarli."`
`"P-Poverini...`
` Lo sapevi?`
` Si dice che i giapponesi siano gli unici al mondo che, andando in un acquario, direbbero che tutto ha un aspetto delizioso."`
`"Davvero...?`
` Sono sicuro che anche gli americani e gli italiani direbbero di volerli mangiare."`
`"E...`
` Ecco...`
` Cioè..."`
`"Ti dona il vestito.`
` Sul serio."`
`Shannon strinse le mani attorno al proprio petto per l'imbarazzo...`
`{n}Pensava che si stesse sicuramente prendendo gioco di lei per essersi vestita in un modo a cui non era abituata.`
`Anche George, pur se non lo dava a vedere, internamente era a disagio tanto quanto Shannon,`
` essendogli uscite di bocca parole in realtà parecchio esagerate, con una spontaneità che aveva sorpreso persino lui.`
`Tuttavia, nel vederla così tanto imbarazzata,`
` si sentiva un po' come se stesse stuzzicando la ragazza che gli piaceva,`
` e al posto di provare riserbo, si beò di questo strano divertimento...`
`No, forse era un'espressione inadatta...`
`{n}Dopotutto, stava davvero stuzzicando la ragazza che gli piaceva.`
`Detestava ammetterlo, ma...`
` un tempo aveva pensato che frasi così smielate di questi tempi non apparissero neanche nei manga.`
`Al contrario, se avesse visto un'altra coppia dire cose del genere, avrebbe persino considerato di lanciare dei sassi contro di loro.`
`Ma adesso, anche se ci avessero scagliato pietre addosso,`
` sono sicuro che per noi sarebbero state come dei coriandoli di festeggiamento.`
`In quel momento non riuscivo nemmeno a ricordare quei giorni solitari,`
` in cui mi sentivo geloso delle coppiette innamorate totalmente noncuranti di ciò che avveniva attorno a loro.`
`Per usare una frase all'antica, quelli erano proprio dei giorni rosei...`
`La vasca dell'acquario più grande del mondo era ormai svanita ai miei occhi, rimasti letteralmente stregati.`
`Riuscivano solo a vedere la figura di Shannon, che passava dalla gioia allo spavento mentre giocava coi pesci.`
`"...È fantastico...`
` È la prima volta che vedo una vasca abbastanza grossa da poter farci nuotare una balena."`
`"Ho sentito dire che questa vasca enorme sia la migliore attrazione del posto.`
`{n}E che sia la più grande del mondo."`
`"Sul serio?`
` Straordinario...`
` È una vera meraviglia.`
` Non sembra neanche un acquario, è come se avessero tagliato di netto una fetta di oceano con un coltello, e l'avessero portata qui."`
`"Concordo.`
` Un piccolo, splendido secondo oceano."`
`Io pensavo che, a prescindere dalla grandezza della vasca, esso sarebbe rimasto comunque un acquario.`
`Ecco perché trovai interessante la sua metafora del pezzo di oceano tagliato con un coltello.`
`Ogni essere umano, a prescindere da quanto allarghi le sue conoscenze, conserverà comunque la propria visione delle cose.`
` Forse è questa la ragione per cui è così tanto intrigante interagire con persone che hanno valori diversi dai nostri.`
`Le espressi con franchezza questo pensiero.`
`{n}Lei mi rispose subito dopo.`
`"È ovvio che questo non potrebbe essere mai un vero oceano...`
` Ma se quelli che vi ci nuotano credono che sia un mare, lo diventerà senz'altro."`
`"Anche se sono dentro a una vasca con dei bordi?"`
`"Persino l'oceano ha un limite.`
` No, anche supponendo che sia infinito,`
` quanto spazio potremmo percorrere in tutta la nostra vita?`
` Sono sicura che sarebbe una minuscola frazione."`
`"...Senza dubbio.`
` È ironico.`
` Anche se il mondo è così vasto, la maggior parte di noi trascorre la propria vita senza neanche lasciare il proprio paese."`
`"Se crederanno di vivere in un mondo perfetto,`
` anche il fondo di un piccolo pozzo sarà un oceano dentro uno stupendo reame...`
` agli occhi delle rane che ci vivono."`
`Shannon, che in qualità di domestica trascorreva ogni giornata su Rokkenjima, un'isolotto dalla circonferenza di 10 chilometri,`
` pronunciò tali parole con un sorriso.`
`Dopo aver finito di visitare tutto l'acquario, pranzammo nel tardo pomeriggio in un ristorante con un bel panorama.`
`Ero certo che l'idea di un buffet farebbe saltare di gioia qualsiasi ragazzino.`
`Anch'io in passato ero così.`
`Ma insieme a Shannon era tutta un'altra storia.`
`{n}Non potevo arraffare senza ritegno soltanto le cose che mi piacevano.`
`Ero, come potrei dirlo... preoccupato per la mia apparenza,`
` e scelsi un menù dall'aria sofisticata: toast, insalata e caffé.`
`Se fossi stato solo, avrei preso una pila di cibi grassi come yakisoba, purè, patate gratinate, e così via.`
`"Shannon, ti basta quello che hai preso?`
` Se è così, allora pare che noi uomini siamo davvero inefficienti nell'immagazzinare le calorie."`
`"...Ehm,`
` n-non intendevo insinuarlo..."`
`Sul vassoio di Shannon c'era soltanto del tè nero e dell'insalata.`
`{n}Forse la ragione per cui pensavo che avesse dovuto prendersi almeno un altro piatto era perché stavo pensando con lo stomaco di un uomo.`
`"Signorino George, lei invece è a posto?`
` Penso che gli uomini debbano mangiare un po' di più...`
` Non pranza di solito in maniera più sostanziosa?"`
`"Accidenti, è vero.`
` Devi aver visto quanto mangio durante i miei pasti alla villa."`
`"Esatto.`
` Per cui credevo che oggi avesse mal di stomaco..."`
`Shannon era arrivata a pensare che non stessi bene.`
`{n}A quanto pareva, le mie stupide mosse l'avevano fatta impensierire.`
`E per giunta, il mio stomaco non sembrava voler collaborare ancora per molto con la sceneggiata.`
`"...Oh no, ahahah...`
` D'accordo, lo confesso.`
` Volevo fare una bella figura...`
`{n}Mi sono trattenuto perché con me c'è una ragazza..."`
`"L'avevo immaginato.`
` Considerando il modo in cui mangia a pranzo durante le riunioni di famiglia, non mi sembrava neanche lontanamente abbastanza.`
`{n}Per favore, non si faccia riserve, e si senta libero di andare a prendere un altro piatto."`
`"Non è giusto che sia solo io ad essere imbarazzato.`
` E tu, Shannon?`
` Come fai a lavorare per la famiglia Ushiromiya mangiando così poco?"`
`"...E-Ecco...`
` au."`
`Shannon si zittì, diventando rossa come un peperone.`
`Apparentemente non ero l'unico che stava facendo lo splendido.`
`{n}Quando lo capii, il mio imbarazzo svanì del tutto.`
`"Cavolo, neanche tu hai preso abbastanza, vero?`
` Eh già, normalmente a pranzo ti divori porzioni un po' più grandi."`
`"L-Lo stomaco di una donna sa fare magie, quindi sto a posto...`
` au."`
`"Allora entrambi cercavamo di farci belli agli occhi dell'altro.`
` Non tratteniamoci più, d'accordo?"`
`Le sorrisi per farle capire che avrei smesso di prenderla in giro, e mi alzai in piedi.`
`"Dopo esser finalmente arrivati ad Okinawa, sarebbe un vero peccato non mangiare della zucca amara.`
` La prenderò anche fritta.`
` Vieni con me anche tu, Shannon.`
` Su, forza."`
`"Ah, eccomi...!"`
`Se ci si avesse guardati da vicino, saremmo sembrati un'imbarazzante coppia adorabile.`
`Ma è quando si diventa parte di una coppia che lo si comprende.`
`Per noi, tutte queste smancerie costituivano il {i:nostro} mondo.`
`{n}Ecco perché non ci accorgevamo di quelli che non ne facevano parte, a prescindere da quanti sguardi gelidi ci rivolgessero...`
`Già, alla mia età, finalmente compresi i sentimenti delle coppie che si mettono a flirtare senza preoccuparsi del contesto in cui si trovano.`
`Io presi un piatto ricolmo di cibo fritto, mentre Shannon ne scelse uno con sopra un'incantevole torta.`
`Così riprendemmo a pranzare, mentre ridevamo ai nostri tentativi di restare impassibili.`
`"Siamo in un ristorante con una larga vista sull'oceano, però mi dispiace che sia nuvoloso."`
`Fortunatamente, i nostri posti vicino alla finestra ci permettevano di ammirare uno scenario costiero, tanto grande da non rientrare completamente nel nostro campo visivo.`
`Tuttavia, il cielo coperto non ci dava modo di osservarne la sua autentica bellezza.`
`"Hai ragione.`
` Se fosse stato soleggiato, senza dubbio avremmo ammirato un oceano dal blu molto intenso."`
`"Già.`
` Immagino che tu sia abituata al mare di Rokkenjima, ma sono certo che avremmo potuto osservare un blu eccezionale...`
` Che sfortuna."`
`"Oh, ma... il mare che vedo quando lavoro è come se fosse sempre grigio, a prescindere da quanto sia blu.`
` Ma oggi non sono in servizio, quindi... ecco..."`
`Shannon sembrava fare del suo meglio per dire qualcosa di imbarazzante.`
` Ma non le diedi vita facile.`
`"C'eri quasi.`
` Se solo avessi detto che quando guardi l'oceano con me anche il mare grigio ti sembra di un blu elettrico,`
` ti avrei dato 10 e lode con tanto di premio."`
`"Uh,`
` ah,`
` m-m-mi dispiace...`
` Nnnngh..."`
`"Vuoi sapere che tipo di premio sarebbe stato?"`
`"Ehm`
`...`
` Beh,`
` se posso chiederlo..."`
`"No.`
` Non te lo dico.`
` Ahahahahahahah."`
`"C-Così non vale..."`
`Quando facevo le elementari, ero lo zimbello della classe.`
`{n}Gli altri mi schernivano, mentre io mi innervosivo e mi agitavo, e queste reazioni li divertivano.`
`A quei tempi mi chiedevo perché mi bullizzassero così.`
`Ma ora che stavo stuzzicando Shannon in quel modo, capii il perché.`
`{n}Era proprio uno spasso.`
`Potevo giocare quanto volevo con le sue emozioni...`
` e averle sotto il mio controllo.`
`In quel momento, non sarei riuscito a concepire un piacere più sublime.`
`Per questo dovevo andarci cauto.`
`{n}Non volevo che si imbarazzasse e che ci rimanesse male.`
`{n}Per questo motivo decisi di finirla lì.`
`{n}Non va bene essere ostinati.`
`"Quando finiamo di mangiare, vogliamo fare una passeggiata in spiaggia?`
`{n}Magari le nuvole si diraderanno, e potremo vedere il mare nel suo splendore."`
`"Sì, va bene.`
` Vorrei andarci."`
`"Va bene, faremo così...`
` Però, quella sembra una torta davvero deliziosa.`
`{n}Mi chiedo se debba prenderla anch'io dello stesso tipo."`
`"Non lo faccia...`
` Se con tutto quello che ha preso mangerà anche la torta, lei ingrasserà.`
` Sembra che il sangue di Hideyoshi-sama scorra forte in lei, signorino George, perciò, se lei non presta attenzione, diverrà grassottello."`
`"Vuoi dire che se diventassi grasso non ti piacerei più, Shannon...?`
` Tu non smetteresti di piacermi, nemmeno se ingrassassi."`
`"N-Non intendevo dire ciò...`
` Se non si prende buona cura del suo corpo, la sua salute...`
` au."`
`"Anche mia madre mi avverte di continuo.`
` Dopotutto, forse dovrei iniziare anch'io il taijiquan o qualche arte marziale, e fare attività fisica."`
`"In una dieta è meglio riconsiderare le proprie abitudini alimentari, piuttosto che allenarsi troppo.`
` Inoltre, pare che gli effetti svaniscano, se non si mangia bene in primis."`
`"Quindi il tuo intento è farmi desistere da prendere la torta per dessert?`
`{n}Allora immagino che dovrò rimirarti mentre te la mangi con gran gusto, Shannon."`
`"Uh,`
` ehm`
`...`
` Una torta intera penso sia esagerata...`
` ma metà dovrebbe andar bene.`
` Tenga, è davvero buonissima."`
`Shannon divise la sua torta, e cercò di metterla sul mio piatto per l'insalata.`
`Sicuramente voleva condividerne il sapore delizioso insieme a me.`
`Tuttavia, spostai intenzionalmente il piatto lontano da lei, per poi ritrarlo con malizia.`
`Lei sbattè le palpebre in segno di sorpresa.`
` Sembrava cercare di capire se il mio fosse stato un gesto di rigetto della torta o meno.`
`A quel punto le feci un occhiolino, e aprii la mia bocca con un ‘aah’.`
`"Uhuhuh.`
` Lei voleva questo fin dall'inizio, vero...?`
` Cielo, che ragazzo viziato che è lei, signorino George."`
`"Va bene,`
` dica ‘aah’."`
`Shannon mi imboccò con una forchetta, sfoggiando un'espressione imbarazzata e al tempo stesso esasperata.`
`Chomp.`
`Il cioccolato della torta aveva un sapore blando, e per nulla particolare.`
`{n}Ma era comunque eccezionale.`
`Perché era un mio sogno recondito imitare i modi imbarazzanti di una coppia di piccioncini per chiedere un po' di torta.`
`E ciò rendeva il suo sapore di un gusto paradisiaco...`
`Se era destino che un giorno la Terra avrebbe smesso di esistere, non avrei avuto rimpianti nemmeno se ciò fosse avvenuto in quel preciso istante...`
`Tale era l'estasi che provavo in quel momento.`
`In seguito, mentre camminavamo lungo la spiaggia, raccogliemmo conchiglie e scappammo dalle onde, divertendoci a più non posso.`
`Alla fine, le nuvole non se ne andarono mai.`
` Tuttavia, guardando l'uno negli occhi dell'altro, vedevamo riflesso un mare dal profondo blu.`
`"...Per qualche motivo, sono così felice...`
` e la cosa mi spaventa."`
`"Ogni tanto ripeti questa frase.`
` Di cos'è che hai paura?"`
`"...Io...`
` sono una domestica che serve la famiglia Ushiromiya.`
` Per una come me... l'uscire insieme ad un membro di tale famiglia in questo modo...`
` ecco...`
`{n}mi sembra troppo bello, per una come me."`
`"Anch'io sono sorpreso.`
` Non ti ho incontrata l'altro ieri, Shannon-chan.`
`{n}Sono anni che ci conosciamo.`
` Ma possiamo vederci soltanto poche volte all'anno, durante le riunioni di famiglia..."`
`"Non avrei mai creduto di instaurare una relazione in cui avrei potuto passare del tempo assieme a te in questo modo.`
` Lo pensi anche tu, vero?"`
`"Ecco...`
` la mia era...`
` ehm..."`
`"Mmh?"`
`"...Era solo...`
` un'idea che contemplavo.`
` No, aspetta!`
` Più che quello, era...`
` una sorta di fantasia...`
` Mi sarebbe piaciuto avere una relazione con lei, signorino George, che è così distinto e premuroso...`
` Anche se era soltanto una mia fantasia, ecco..."`
`"Dunque il nostro rapporto esiste grazie al tuo averci creduto.`
` La magia risiede nella forza delle proprie convinzioni.`
` Perciò, sono sicuro che sia stata questa magia ad unirci."`
`"...Ha ragione...`
` Penso davvero... che sia stata opera di una magia."`
`"Ma sai, non è andata proprio così.`
` Ogni anno in cui ci incontravamo, la tua figura che diveniva sempre più bella da essere quasi irriconoscibile, diventava sempre più importante nei miei pensieri.`
` E se lo stesso è accaduto anche a te,`
` allora il fatto che oggi ci troviamo qui è semplicemente una conseguenza inevitabile, non un qualcosa frutto di una magia o di un miracolo."`
`"...No.`
` È stato un miracolo,`
` signorino George."`
`Lei smise di camminare lungo la battigia, fissando un punto al di là dell'oceano.`
`"...Un miracolo?"`
`"No, magia...`
` È opera di una magia."`
`Rimasi spiazzato da quell'espressione vagamente criptica, che a volte lei usava.`
`"...Una magia, dici?"`
`"Sì, magia...`
` Anche se glielo spiegassi, probabilmente non mi crederebbe, quindi non glielo dirò.`
` Ma... sicuramente, questa magia ha avuto il potere di esaudire il miracolo che ha permesso di incontrarci."`
`"Intendi una specie di incantesimo?"`
`"Sì.`
` Un qualcosa del genere...`
` Solo che non era una sorta di incantesimo... sto cercando di dire che era veramente una magia."`
`"...Mmh?"`
`Forse non era solo Shannon a tendere a classificare gli incontri come miracoli o coincidenze fortuite.`
`Per me, in quanto uomo, un incontro con una ragazza era fatto al 70% da tentativi di farti piacere da lei, il 20% dall'avere fegato,`
` e il 10% restante era fortuna.`
`all'interno dei miei pensieri, ciò in cui lei credeva con tutta sé stessa pesava ben poco...`
` Forse questo modo di pensare era calcolatore e tipico degli uomini.`
`Ma se lo avessi detto ad alta voce, ogni tipo di magia si sarebbe spezzata.`
`Io ritenevo che per arrivare a questa relazione c'era stata da parte di entrambi molta fortuna, tanti compromessi, e grandi sforzi.`
`Dopo tutto questo, ora avevamo un momento di allegria solo per noi due,`
` e se voleva chiamarla ‘magia’, la sua terminologia non sarebbe stata affatto fuori luogo.`
`Pertanto, l'avrei chiamata così.`
`"È vero...`
` Se potessimo ripetere le nostre vite per cento volte, forse io e te potremmo arrivare ad una relazione come questa soltanto una volta sola."`
`"Anche se ci conoscessimo l'un l'altro, avremmo continuato anche adesso ad avere un rapporto meramente formale.`
` Il rapporto che abbiamo ora sarebbe stato sicuramente miracoloso."`
`"Non è qualcosa del genere...`
` È veramente magia..."`
`"Non importa quante volte si dicano agli uomini queste cose, non ci crederanno mai.`
` Persino Kanon-kun non ci crede affatto."`
`"...Ti credo...`
` Non vorrei che la magia svanisse perché io non ho creduto in essa."`
`"Signorino George..."`
`Mi scusai a bassa voce per aver preso alla leggera la sua magia.`
`Quelle parole sembrarono rendere Shannon molto più felice.`
`Dopotutto, se due persone credono nella magia dell'amore, essa diverrà eterna.`
`"Oh, giusto.`
` Avrei una richiesta egoista da farti, se ti va di sentirla."`
`"...Sì?`
` Quale sarebbe?"`
`"È il modo in cui mi chiami ‘signorino George’, usando il lei.`
` Non è che non mi piaccia, ma potresti non chiamarmi più così?"`
`"Naturalmente devi mantenere le apparenze con la famiglia Ushiromiya, quindi non sei costretta a farlo durante la tua routine quotidiana a Rokkenjima.`
`{n}Ma preferirei che non mi chiamassi così quando siamo soli.`
` Sì, poniamola come una regola."`
`"U-Una regola...?`
` C-Cosa accadrebbe se la violassi...?"`
`"Hai ragione.`
` Forse dovremmo stabilire una penitenza, nel caso venisse infranta...`
` Eh già, cosa potrebbe andare bene...`
` Vuoi sentirla?"`
`"N-No, non la voglio sentire..."`
`"Ahahahahahahah.`
` Dovrò pensarci su per decidere quale sarà."`
`"D'accordo...`
` George...`
` san."`
`"...Ottimo.`
` Questo sì che ha un suono piacevole.`
` Sono così felice,`
` Shannon."`
`"...I-`
`Io...`
` ho un altro nome...`
` È Sayo."`
`"Capisco.`
` Dopotutto, una regola dev'essere equa.`
` La rispetterò anch'io, e d'ora in poi, ti chiamerò Sayo.`
` Che ne dici,`
` Sayo...?"`
`"V-Va bene."`
`Mi avvicinai a lei, cingendole le spalle.`
`Strinsi energicamente il suo corpo delicato, e lei sprofondò nel mio petto, proprio come una bambola.`
` Osservammo entrambi l'orizzonte, mentre tenevo la sua testa fra le mie braccia.`
`"Com'è blu il mare.`
` Sono così felice che possiamo guardarlo insieme."`
`"...Lo penso anch'io.`
` Sono molto contenta di poter guardare assieme a te questo mare dal blu intenso."`
`Mentre stava iniziando a piovigginare, scrutammo il mare grigio,`
` e continuammo ad ascoltare l'uno i battiti del cuore dell'altro.`
`Il rumore delle onde si infrangeva sulle mie orecchie...`
` No, quello era il suono di un mare in tempesta.`
` Il mio corpo, bagnato da schizzi d'acqua dal freddo pungente, non mi concedeva di dimenticare.`
`Di dimenticare i ricordi del giorno in cui il mio vecchio fato era stato infranto e distrutto.`
`Una volta, per me pensare al futuro era come letteralmente guardarmi allo specchio.`
`Tutto ciò che vedevo era la me riflessa in quel momento...`
`{n}Un futuro assolutamente identico al presente.`
`Quello era il mio vecchio fato...`
`Ma in quel momento, al di là di quello specchio, vidi per la prima volta un destino diverso.`
`La strega mi sussurrava.`
`Mi incitava a dare un morso al frutto della conoscenza.`
`{n}Mi tormentava, dicendomi che finché fossi rimasta nel paradiso divino, sarei restata un mobile.`
`E così, decisi di scoprire cosa fosse l'amore, e di voler diventare una persona...`
`Ma sebbene quelle giornate fossero come del succulento miele fuso...`
`{n}non compresi che esse erano il preludio a giorni che celavano una sofferenza a me ignota...`
`Arrivai all'isolotto con un motoscafo, che avevo imparato ad usare da poco.`
`No, isolotto era un termine generoso.`
`{n}Sarebbe stato più appropriato chiamarlo uno scoglio.`
`In esso vi era un torii, e un altarino in nome della divinità locale.`
`Probabilmente, per venerare la divinità guardiana di Rokkenjima...`
`{n}Pur senza comprenderne lo scopo, era intuibile che fosse pregno di sacralità.`
`Anche se mi trovavo in un posto del genere, mi guardai nuovamente attorno, nel caso qualcuno mi avesse notata...`
`Tutto ciò che riuscivo a vedere era il mare tempestoso, Niijima profilarsi in lontananza, e la ripida scogliera di Rokkenjima che spezzava il moto delle onde.`
`Mi feci coraggio...`
` mi avvicinai timidamente all'altarino...`
` e presi lo specchio posto lì come offerta votiva.`
`Era uno specchio antiquato, appannato e sudicio...`
`{n}Se fosse stato uno specchio qualsiasi, lo avrei ritenuto privo di quasi ogni valore...`
`Tuttavia, essendo offerto a quell'altarino, ciò gli faceva emanare una vaga aura di sacralità...`
`E mi resi conto di una cosa.`
`Quello non era un semplice specchio...`
`{n}Anche se per una miscredente come me non era nient'altro che uno specchio sgangherato, era un oggetto intrinsecamente prezioso...`
`Potevo davvero lasciarmi convincere da parole tentatrici, e romperlo...?`
`No, quello non era uno specchio...`
`{n}Era la mia vita da cui non ero riuscita a scappare fino ad ora, e il mio destino.`
`Lo avrei infranto.`
`Lo avrei infranto... e avrei ghermito una vita al di là di quello specchio.`
`{n}Se non l'avessi fatto, la mia vita non sarebbe stata altro che un paio di specchi, uno di fronte all’altro.`
`{n}Tutto sarebbe rimasto immutato, senza il minimo cambiamento...`
`La strega mi sussurrava.`
`Mi incitava a dare un morso al frutto della conoscenza.`
`{n}Forse, ne avevo già avuto un assaggio.`
`Perché ero finita col conoscere tali incontenibili sentimenti.`
`{n}Proprio come Adamo ed Eva si sentirono costretti a strappare le foglie di fico...`
`anch'io non ce la facevo più...`
` e sentivo di dover rompere lo specchio.`
`Fino ad allora, trascorsi molte giornate in conflitto.`
`{n}Per lungo tempo, il mio lato morale e il lato che parteggiava con la strega si sono scontrati tra loro nel mio cuore.`
`E mi ritrovai in quel luogo.`
`La parte di me lì presente era quella che aveva vinto? O quella che aveva perso?`
`Sapevo soltanto una cosa.`
`{n}Per ottenere qualcosa, bisogna essere disposti a perdere qualcos'altro.`
`I codardi che non vogliono rinunciare a nulla, e che nemmeno tentano di cambiare le cose, non riceveranno mai la chiave di volta che aprirà la via ad un nuovo futuro.`
`Ormai, quella chiave era nelle mie mani.`
`E consisteva nel romperla.`
` Frantumarla.`
`Cos'altro avrei potuto tentare io, un mobile prigioniero a Rokkenjima?`
`No.`
` Non c'era nient'altro.`
`Avanti, sii coraggiosa.`
` Smetti di essere un semplice mobile.`
`{n}Accogli in te nuove sofferenze, e diventa umana.`
`{n}Sarà senz'altro questa la piccola, grande impresa che io imporrò a me stessa.`
`Avanti...`
` rompila.`
`Fai a pezzi l'immutabile fato senza fine che ti imprigiona...!`
`L'alzai in alto...`
` Ripensai ai giorni tormentati che mi avevano accompagnato fino a quel giorno...`
` e dopo aver concluso le mie riflessioni in un battito di ciglia`
`...`
`{n}lo scagliai a terra.`
`Un tuono ruggì contro di me... accusandomi di aver comesso un atto sacrilego...`
`{n}Era senz'altro la collera degli angeli, i quali stavano per esiliarmi dal paradiso terrestre.`
`Abbassai lo sguardo sullo specchio che giaceva ai miei piedi, infrantosi in due parti uguali...`
` e dopo essermi assicurata di aver terminato il mio compito...`
` lanciai un urlo, fissando il cielo in preda alla tempesta.`
`"H-`
`Ho mantenuto...`
` la promessa...`
` Adesso...`
` è il momento che lei mantenga la sua, giusto...?"`
`Il tuono ruggì nuovamente...`
`Ero già stata cacciata via dall'Eden.`
`{n}Perciò, se avessi voluto vivere, avrei dovuto cavarmela con le mie forze.`
`Me l'aveva detto la strega.`
` {i:Esso} è l'unico elemento di cui è fatto il mondo.`
`Perderlo significherebbe perdere il mondo stesso...`
`{n}Così come un'otre con un foro non potrà mai essere riempita, non importa quanta acqua vi verrà versata...`
`"...Ho mantenuto la promessa...`
` Ora è il momento che lei mantenga la sua...`
` La prego, esaudisca il mio desiderio,`
` {f:5:Beatrice}‐samaaaaaa!!"`
